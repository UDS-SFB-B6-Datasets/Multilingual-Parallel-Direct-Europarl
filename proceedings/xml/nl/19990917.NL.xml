<?xml version='1.0' encoding='utf-8'?>
<text id="19990917.NL" lang="nl" date="1999-09-17" place="Straatsburg" edition="Uitgave PB">
  <section id="creitem1" title="Goedkeuring van de notulen van de vorige vergadering">
    <intervention id="5-004" speaker_id="945" name="Nicole FONTAINE" is_mep="True" mode="spoken" nationality="France" birth_date="16-01-1942" birth_place="Grainville-Ymauville " p_group="Group of the European People's Party (Christian Democrats) and European Democrats" m_state="FR">
      <p sl="nl">De notulen van de vergadering van gisteren zijn rondgedeeld.</p>
      <p sl="nl">Geen bezwaren?</p>
    </intervention>
    <intervention id="5-005" speaker_id="1249" name="Jannis SAKELLARIOU" is_mep="True" mode="spoken" nationality="Germany" birth_date="12-11-1939" birth_place="Athen" p_group="Group of the Party of European Socialists" m_state="DE">
      <p sl="de">Mevrouw de Voorzitter, het Parlement toonde zich in het verleden zeer kritisch tegenover de situatie in Algerije. Het was echter ook het eerste parlement dat met het Algerijnse parlement contact heeft gezocht en ermee in dialoog is getreden. Het resultaat van het referendum van gisteren is heuglijk voor ons en voor het Algerijnse volk, dat zich inzet voor de vrede in het land en op weg is naar verzoening.</p>
      <p sl="de">Mevrouw de Voorzitter, maakt u alstublieft onze gelukwensen over aan de Algerijnse president.</p>
    </intervention>
    <intervention id="5-006" speaker_id="945" name="Nicole FONTAINE" is_mep="True" mode="spoken" nationality="France" birth_date="16-01-1942" birth_place="Grainville-Ymauville " p_group="Group of the European People's Party (Christian Democrats) and European Democrats" m_state="FR">
      <p sl="nl">Hartelijk dank, mijnheer Sakellariou. Uw verklaring heeft weliswaar geen betrekking op de notulen, maar ik neem er graag nota van.</p>
    </intervention>
    <intervention id="5-007" speaker_id="2099" name="Robert EVANS" is_mep="True" mode="spoken" nationality="United Kingdom" birth_date="23-10-1956" birth_place="Ashford" p_group="Socialist Group in the European Parliament" m_state="GB">
      <p sl="en">Mevrouw de Voorzitter, ik wil graag iets zeggen over een opmerking die ik tijdens het debat van afgelopen dinsdag over Tampere heb gemaakt. Mijn collega de heer Camre heeft me erop gewezen dat ik hem woorden in de mond heb gelegd die hij nooit heeft willen zeggen; de vertaling in het Engels en ook het Frans, geloof ik, was het tegenovergestelde van wat hij bedoelde. Misschien heb ik hem inderdaad ten onrechte bekritiseerd. Dat wilde ik even rechtzetten en dat is nu dus ook gebeurd.</p>
    </intervention>
    <intervention id="5-008" speaker_id="945" name="Nicole FONTAINE" is_mep="True" mode="spoken" nationality="France" birth_date="16-01-1942" birth_place="Grainville-Ymauville " p_group="Group of the European People's Party (Christian Democrats) and European Democrats" m_state="FR">
      <p sl="nl">Mijnheer Evans, we zullen deze correctie aanbrengen. Hartelijk dank.</p>
      <a text="(De notulen worden goedgekeurd)"/>
    </intervention>
  </section>
  <section id="creitem2" title="Staat van het Louise Weiss-gebouw">
    <intervention id="5-010" speaker_id="945" name="Nicole FONTAINE" is_mep="True" mode="spoken" nationality="France" birth_date="16-01-1942" birth_place="Grainville-Ymauville " p_group="Group of the European People's Party (Christian Democrats) and European Democrats" m_state="FR">
      <p sl="nl">Aan de orde is een mededeling, en vooral ook een uitwisseling van gedachten, over de staat van het Louise Weiss-gebouw.</p>
      <p sl="nl">Waarde collega's, ik wil u allereerst een overzicht geven van de ontwikkelingen. Wees maar niet bang, ik zal het kort houden.</p>
      <p sl="nl">U weet dat toen we dit gebouw op 19 juli jongstleden betraden, allen teleurgesteld waren door het enorme contrast tussen enerzijds de werkelijk prachtige buitenkant van het gebouw en anderzijds de binnenkant. Van buiten doet dit gebouw onze instelling eer aan, dat mag rustig gezegd worden. Van binnen vertoonde het gebouw helaas de nodige gebreken: er waren problemen met de sanitaire voorzieningen en de veiligheid. Meer algemeen kan gezegd worden dat deze problemen de normale werkomstandigheden bemoeilijkten. Dit gold niet alleen voor ons, maar ook voor onze assistenten, ambtenaren, bezoekers en natuurlijk ook voor de pers.</p>
      <p sl="nl">De dag na mijn verkiezing heb ik u toegezegd alles in het werk te stellen om de benodigde verbeteringen aan te brengen. Zoals u hebt kunnen constateren hebben wij er in de afgelopen periode alles aan gedaan de fouten te herstellen. Dit was geen eenvoudige zaak, want deze periode viel samen met de vakantietijd. Ik sprak net over "wij" omdat ik bij deze onderneming actief werd bijgestaan door onze secretaris-generaal, de heer Priestley en het gehele team dat voor de gebouwen verantwoordelijk is.</p>
      <p sl="nl">De heer Priestley heeft een werkgroep opgericht en we hebben direct een overzicht gemaakt van hetgeen onmiddellijk diende te gebeuren. Dit overzicht heeft u indertijd ontvangen. U heeft in groten getale schriftelijk opmerkingen bij mij ingediend en ik heb u daarop een antwoord gegeven. Ik hoop dat u deze brieven ontvangen hebt. U heeft allereerst een brief ontvangen van onze directeur, de heer Rieffel, met het verzoek nog even geduld te hebben, maar ik stond erop persoonlijk uw brieven te beantwoorden en dus heeft iedereen die mij aangeschreven heeft, bericht van mij ontvangen. Vervolgens heeft u maandag een brief aangetroffen met daarin een documentje waarin een overzicht wordt gegeven van de huidige situatie.</p>
      <p sl="nl">Vorige week zijn we een dag vanuit Brussel naar Straatsburg gegaan met de quaestoren, met de heer Colom I Naval, de ondervoorzitter die met de huisvesting belast is, en met alle functionarissen die op een of andere wijze met de gebouwen te maken hebben. Wij hebben het gebouw zeer grondig geïnspecteerd. Ik weet niet of u het in de media gevolgd hebt, maar we hebben alles bekeken en geregistreerd, zowel hetgeen reeds gedaan was als wat er nog moest gebeuren.</p>
      <p sl="nl">Dit is de tweede keer dat er een plenaire vergadering in dit gebouw plaatsvindt en u heeft ingestemd met deze brainstorming, die een constructief karakter moet krijgen. Ik wil hier niet mijn ongenoegen uiten maar de balans opmaken van alles wat u dwars zit met betrekking tot de huisvesting, zodat er nog andere verbeteringen kunnen worden aangebracht naast de punten die reeds op het programma staan.</p>
      <p sl="nl">In dit debat zullen we naar alle collega's luisteren die spreektijd hebben gereserveerd. Ik zal nu een aantal gevoelige punten bespreken. Straks kunt u me desgewenst aanvullen of andere punten ter discussie brengen.</p>
      <p sl="nl">Allereerst waren er problemen met de toegang voor personen met een handicap. Onze collega Brian Crawley had met betrekking tot dit vraagstuk een legitiem verzoek ingediend. Ik weet niet of hij vandaag aanwezig is, maar naar ik meen zijn alle benodigde aanpassingen onmiddellijk en in overleg met de heer Crawley aangebracht. Dit geldt zowel voor deze vergaderzaal - hij kan nu bij zijn eigen fractie zitten - als voor zijn kantoor. In dit gebouw zijn nu alle benodigde aanpassingen voor gehandicapten aangebracht.</p>
      <p sl="nl">Alleen de toegang voor gehandicapte bezoekers moet nog verbeterd worden. We hebben reeds contact opgenomen met verenigingen van gehandicapten die ons van advies kunnen voorzien aangaande de gewenste verbeteringen. Voordat de vergaderperiode van oktober van start gaat, zullen we met deze verenigingen rond de tafel gaan zitten. De aanpassingen zullen vervolgens in de loop van volgend jaar worden uitgevoerd.</p>
      <p sl="nl">De signalering is ook verbeterd en u kunt me straks vertellen of alles nu goed staat aangegeven. Ik wil u er graag op attent maken dat de "info help" zal blijven voortbestaan. Ook zijn we in overleg met de burgemeester van Straatsburg om de charmante gastvrouwen bij ons te houden. U zult hun aanwezigheid ongetwijfeld gewaardeerd hebben, zowel vanwege hun kwaliteiten als gastvrouw als vanwege hun vriendelijkheid.</p>
      <a text="(Applaus)"/>
      <p sl="nl">Ik hoop dus dat u met ze overweg kunt. Ze zullen hier niet definitief blijven, dat is niet haalbaar, maar in ieder geval wel tot het einde van het jaar.</p>
      <p sl="nl">Het tweede belangrijke punt heeft betrekking op de kantoren van de afgevaardigden. Deze kantoren zijn erg smal. Het zal niet mogelijk zijn deze ruimtes breder te maken, maar we kunnen wel de indeling ervan verbeteren. Het probleem met de rolluiken die vastzitten en het zicht belemmeren zal zeer zeker voor de tweede vergaderperiode van oktober verholpen zijn. Onze quaestoren zijn woensdag bijeengekomen om zich over het vraagstuk van de meubilering van deze kantoren te buigen. Ik heet de aanwezige quaestoren van harte welkom. Ze hebben besloten dat alle kantoren zullen worden uitgerust met rolcontainers met drie afsluitbare laden. Een aantal collega's had hiertoe een verzoek ingediend. Wij kunnen dit verzoek dus inwilligen.</p>
      <a text="(Applaus)"/>
      <p sl="nl">Vervolgens is er het probleem van de veiligheid van de liften. Op dit punt hadden we een aantal ernstige gebreken geconstateerd, waarop ik nu niet hoef terug te komen. U kunt zich voorstellen dat ik alle juridische voorzorgsmaatregelen getroffen heb met betrekking tot de aansprakelijkheid. Het bedrijf dat de liften gebouwd heeft is onmiddellijk van de gebreken op de hoogte gesteld, volgens de gebruikelijke juridische procedures. Het heeft een aantal verbeteringen aangebracht zodat de deuren beter opengaan en we dus minder lang vastzitten. Toch blijken er zich nog de nodige problemen voor te doen.</p>
      <p sl="nl">Ik heb overigens de indruk dat de ventilatie nu goed geregeld is. Dit geldt niet alleen voor de liften maar ook daarbuiten. Ik hoor het graag van u als u het niet met mij eens bent. Verder was er nog een probleem met de bekleding van de liften. Zoals u heeft kunnen constateren is er een lichte, houten bekleding in één van de liften aangebracht. Ik heb zeer positieve reacties hierop gekregen en daarom gaan we alle zes liften op deze wijze bekleden. Ze zullen er dan ongetwijfeld wat minder angstwekkend uitzien.</p>
      <p sl="nl">Ik verzoek collega's die nog lang in de liften vastgezeten hebben, me dit straks even te melden. We dachten dat ook de heer Prodi had vastgezeten, maar er bleek toen wat anders aan de hand te zijn. Dat zou anders toch echt te gek voor woorden zijn geweest. Toch moet ik meer duidelijkheid over deze kwestie hebben, want zoals u zich kunt voorstellen zal ik nogmaals bij het bedrijf Otis aan de bel trekken. Het is immers een zeer ernstig vraagstuk dat niet alleen betrekking heeft op de verbetering van onze werkomstandigheden.</p>
      <p sl="nl">Wat de media betreft, weet u dat de pers veel klachten had over de perszaal en de werkomstandigheden. Ook hier zijn reeds enkele verbeteringen aangebracht. Zo is er bijvoorbeeld iets gedaan aan de grote hitte in de zaal en zijn er rolgordijnen aangebracht. De pers heeft het beter getroffen dan de afgevaardigden. De perszaal heeft nu goed functionerende rolgordijnen, maar de kantoren van de afgevaardigden nog niet, zoals ik zojuist al aangaf. De portables die niet werkten, functioneren nu wel in de perszaal.</p>
      <p sl="nl">Op verzoek van de pers hebben we de locatie van het documentatiecentrum gewijzigd. Er moeten nog een aantal dingen gedaan worden, met name wat de kantoren van de persbureaus betreft. Deze zijn, op zijn zachtst gezegd, nog niet erg aangenaam. Wij zijn verder van plan de voormalige documentatiezaal, die heel licht is, in te richten als kantoortuin. De kosten zullen binnen de perken blijven, want we hoeven geen tussenschotten te plaatsen. Het gaat uitsluitend om de persbureaus. Wij hebben dit voorstel uiteraard in overleg met de journalisten gedaan en ik denk dat ze er blij mee zijn.</p>
      <p sl="nl">Verder is de toegang voor de wagens van de televisie tot de parkeerplaatsen enigszins verbeterd. Ik hoop dat u het opgemerkt hebt. We hebben veel werk op dit gebied verricht, maar er moet nog het een en ander gedaan worden.</p>
      <p sl="nl">Tenslotte, en daarna rond ik mijn betoog af, het vraagstuk van de inrichting. Onze quaestoren gaan zo snel mogelijk onderzoeken wat we kunnen doen om een aantal sombere plekken op te vrolijken, met respect voor het artistieke eigendom van de makers van dit gebouw. Vaak is er weinig voor nodig om de aanblik van een plek te veranderen. De kosten hoeven in ieder geval niet hoog te zijn. Soms volstaat een nieuw kleurtje al. Ik ben ervan overtuigd dat ons team van quaestoren op dit gebied buitengewoon creatief te werk zal gaan.</p>
      <p sl="nl">Waarde collega's, laten we nu het debat openen. We zullen uw opmerkingen goed ter harte nemen. Ik moet overigens om 10.00 uur weg om de eedaflegging van de commissarissen in Luxemburg bij te wonen. De ceremonie vindt om 12.00 uur plaats. De heer Provan zal me dan vervangen en u kunt vervolgens de zitting voortzetten totdat er geen vragen meer zijn.</p>
    </intervention>
    <intervention id="5-011" speaker_id="1441" name="Niall ANDREWS" is_mep="True" mode="spoken" nationality="Ireland" birth_date="19-08-1937" birth_place="Dublin" p_group="Union for Europe of the Nations Group" m_state="IE">
      <p sl="en">Mevrouw de Voorzitter, ik heb geen kritiek op de mensen die dit bijzondere gebouw hebben neergezet, maar juist bewondering voor hen. Als je een nieuw gebouw betrekt doen er zich nu eenmaal altijd problemen voor.</p>
      <p sl="en">Er zijn dus problemen, mevrouw de Voorzitter, maar ik ga ervan uit dat u die problemen zult aanpakken, samen met de heer Priestley en de groep die de klachten in behandeling heeft genomen die tijdens de vorige vergadering werden geuit. Het lijkt onder de leden usance te zijn geworden over van alles en nog wat te klagen. Maar hoeveel van ons hebben ooit zulke prachtige kantoren gehad? En dat terwijl we er maar vier dagen per maand gebruik van maken. Onze kantoren zijn schitterend en van alle gemakken voorzien. Er moeten natuurlijk een paar dingetjes worden aangepast, maar al dat geklaag leidt nergens toe.</p>
      <p sl="en">Ik zou echter wel graag een verzoek willen doen. In Brussel hebben de parlementsleden hun eigen bar, zoals gebruikelijk in alle parlementen van de Europese Unie. Het zou mooi zijn als de parlementsleden ook hier de beschikking zouden krijgen over een eigen ruimte waar ze onder elkaar kunnen zijn.</p>
      <p sl="en">Wat de parkeergarage betreft heb ik inderdaad een paar keer even naar mijn auto moeten zoeken, maar uiteindelijk heb ik hem steeds gevonden. En ik ben door de week een keer een stemming misgelopen vanwege de liften, maar ik ga ervan uit dat deze problemen gaandeweg zullen worden opgelost.</p>
      <p sl="en">Ik wil mijn bewondering uitspreken voor de technici en anderen die hier onder vuur hebben gelegen. Ze hebben het zwaar te verduren gehad en zijn op allerlei manieren onnodig gekrenkt. Ik wil graag mijn dank betuigen aan hen en aan iedereen die aan dit geweldige gebouw heeft bijgedragen.</p>
      <a text="(Applaus)"/>
    </intervention>
    <intervention id="5-012" speaker_id="4425" name="Guido SACCONI" is_mep="True" mode="spoken" nationality="Italy" birth_date="23-06-1948" birth_place="Udine" p_group="Socialist Group in the European Parliament" m_state="IT">
      <p sl="it">Mevrouw de Voorzitter, net als de vorige spreker wil ik mijn dank en waardering uitspreken voor wat er sinds juli gedaan is om de situatie te verbeteren en voor wat er verder nog aan verbeteringen zal worden doorgevoerd. Wel wil ik het hier hebben over iets dat ik heb meegemaakt en dat volgens mij opgelost moet worden. Het gaat niet over onszelf, maar over onze medewerkers. Ik heb gezien dat op de vierde verdieping van het Torengebouw, in kamer 382, een gigantisch fotokopieerapparaat is neergezet, waar iemand aan zit te werken. Die kamer heeft geen raam en ook komt er geen frisse lucht binnen, en wie weet of dat apparaat - dat overigens ontzettend veel lawaai maakt - misschien wel schadelijk is voor de gezondheid van degene die ermee werkt. Nu werken wij in dit Parlement aan de opstelling van belangrijke richtlijnen op het gebied van veiligheid en gezondheid van de werkomgeving. Dan zou het toch wel ontzettend in strijd met onze eigen werkzaamheden zijn als wij deze situatie in stand lieten, ook al gaat het maar om één persoon. Nu is het wel zo dat volgens het bordje op de deur die kamer oorspronkelijk een andere bestemming had, en dit kan dus een tijdelijke oplossing zijn. Ik hoop in ieder geval dat dit zo is, want ik vind het echt heel tegenstrijdig om hier niets aan te doen.</p>
    </intervention>
    <intervention id="5-013" speaker_id="2285" name="Maria BERGER" is_mep="True" mode="spoken" nationality="Austria" birth_date="19-08-1956" birth_place="Perg" p_group="Socialist Group in the European Parliament" m_state="AT">
      <p sl="de">Mevrouw de Voorzitter, ook ik wil de stad Straatsburg en de Franse regering danken omdat ze ons dit gebouw ter beschikking hebben gesteld. Ondanks alle - begrijpelijke - kinderziekten is het een prachtig gebouw en een passend kader voor de werkzaamheden van het Europees Parlement hier in Straatsburg.</p>
      <p sl="de">Mevrouw de Voorzitter, ik dank ook u omdat u bij het genezen van die kinderziekten wilt helpen.</p>
      <p sl="de">Ik wil het hebben over een probleem waarvan ik hoop dat het niet alleen het mijne is. Ik heb het over het kleine aantal in- en uitgangen van deze zaal. U kent de gewoonte van de afgevaardigden. Meestal verlaten wij samen de zaal en komen wij voor stemmingen samen binnen. In de gangen zijn er steeds weer opstoppingen. Dat komt omdat twee in- en uitgangen voor het grote aantal afgevaardigden niet volstaan. Ik weet niet of het technisch mogelijk is een van de speciale ingangen voor de afgevaardigden open te stellen.</p>
      <p sl="de">Een probleem is zeker ook dat beide hoofduitgangen naar de kleine foyer leiden. Daar zijn de bruggen en wachten de camera's. Wij, afgevaardigden, zijn natuurlijk ook erg ongedisciplineerd en blijven in de gang of vlak voor de uitgang staan praten. Wij kunnen ons ongetwijfeld gedisciplineerder gedragen. Ik denk echter dat wij de grote foyers naast deze zaal beter kunnen gebruiken. Als wij daar buiten komen, zouden wij daar wat comfortabeler bij elkaar moeten kunnen zitten, en niet alleen in die grote telefooncellen.</p>
      <p sl="de">Ik geloof dat dit ook de veiligheid ten goede zou komen, als ooit alarm wordt gegeven.</p>
      <a text="(Applaus)"/>
    </intervention>
    <intervention id="5-014" speaker_id="945" name="Nicole FONTAINE" is_mep="True" mode="spoken" nationality="France" birth_date="16-01-1942" birth_place="Grainville-Ymauville " p_group="Group of the European People's Party (Christian Democrats) and European Democrats" m_state="FR">
      <p sl="nl">Hartelijk dank, mevrouw Berger, voor deze opbouwende opmerking. We zullen er terdege nota van nemen.</p>
    </intervention>
    <intervention id="5-015" speaker_id="2304" name="Esko SEPPÄNEN" is_mep="True" mode="spoken" nationality="Finland" birth_date="15-02-1946" birth_place="Oulu" p_group="Confederal Group of the European United Left - Nordic Green Left" m_state="FI">
      <p sl="fi">B Mevrouw de Voorzitter, het geluid in de zaal staat zo hard dat de tolken moeilijk te horen zijn. We kunnen de tolken niet goed verstaan omdat het hier zo vreselijk echoot. Ik zou graag willen dat het geluid in de zaal zachter wordt gezet.</p>
    </intervention>
    <intervention id="5-016" speaker_id="1538" name="James L.C. PROVAN" is_mep="True" mode="spoken" nationality="United Kingdom" birth_date="19-12-1936" birth_place="Glenfarg " p_group="Group of the European People's Party (Christian Democrats) and European Democrats" m_state="GB">
      <p sl="en">Mevrouw de Voorzitter, mijn opmerking betreft hetzelfde probleem. Als je te dicht tegen de microfoon aan spreekt kunnen de meeste mensen je niet verstaan. Dit toont aan wat er mis is met het systeem. In de vergaderruimtes voor de commissies hebben we precies hetzelfde probleem. Het komt door de afstand tussen de spreker en de microfoon. We moeten de tolken kunnen verstaan. De heer Seppänen heeft volkomen gelijk.</p>
    </intervention>
    <intervention id="5-017" speaker_id="945" name="Nicole FONTAINE" is_mep="True" mode="spoken" nationality="France" birth_date="16-01-1942" birth_place="Grainville-Ymauville " p_group="Group of the European People's Party (Christian Democrats) and European Democrats" m_state="FR">
      <p sl="nl">Ik zal eraan denken dat ik verder van de microfoon af moet spreken, totdat er een oplossing voor dit probleem gevonden is.</p>
    </intervention>
    <intervention id="5-018" speaker_id="1413" name="Glyn FORD" is_mep="True" mode="spoken" nationality="United Kingdom" birth_date="28-01-1950" birth_place="Gloucester" p_group="Socialist Group in the European Parliament" m_state="GB">
      <p sl="en">Mevrouw de Voorzitter, er zijn bepaalde eigenaardigheden aan het licht gekomen, niet alleen in het functioneren van dit gebouw maar ook in de cateringsdiensten. Zo wordt er tijdens de vergaderingen bijvoorbeeld geen koffie geserveerd en kunnen we geen witte wijn per glas bestellen. De pizza=s smaken naar karton en het is erg onhandig dat de krantenwinkel zo ver van de ledeningang is geplaatst.</p>
      <p sl="en">Maar met die problemen kunnen we wel omgaan. Ik moet zeggen dat het ontwerp van dit gebouw niet helemaal mijn smaak is. De ontwerper moet Breughel=s Toren van Babel in gedachten hebben gehad. Ik weet echter dat u, de heer Priestley en de medewerkers van de stad Straatsburg zich geweldig hebben ingespannen om de problemen het hoofd te bieden. Ik ben het met de heer Andrews eens dat de kinderziekten die we hebben geconstateerd, onvermijdelijk waren. Het grootste en hardnekkigste probleem is dat van de liften, die zichzelf lijken te bedienen. Als je erg hard rent - maar de gehandicapte leden hebben daar niet veel aan - lukt het je misschien net de lift te halen voordat iemand de deuren voor je neus sluit omdat hij het zat is op iedere verdieping te stoppen.</p>
      <p sl="en">Toch is dit gebouw van heel redelijke kwaliteit. Het is in ieder geval goedkoop vergeleken met het Britse Lagerhuis, waar bijna een miljoen Franse francs aan één enkel bureau zijn uitgegeven.</p>
      <p sl="en">Mijn eigenlijke probleem betreft niet de behandeling van de leden, maar de behandeling van de assistenten. Het lijkt me dat degenen die deze besluiten hebben genomen de assistenten nogal slordig hebben behandeld. De assistenten van de commissie met wie ik momenteel samenwerk zitten met hun drieën, met drie bureaus, drie stoelen, drie telefoons en de bijbehorende paperassen in een kamer die voorheen, in IPE I of IPE II, door slechts één lid werd gebruikt. Dit in niet bepaald bevorderlijk voor het doelmatig functioneren van deze instelling.</p>
      <p sl="en">Tenslotte nog het volgende: we klagen wel steeds over dit gebouw, maar gaan eraan voorbij dat in de meeste gevallen de politici de schuldigen zijn. Dat dit gebouw hier staat is het gevolg van de besluiten die destijds tijdens de Raad van Edinburgh door de heer Major zijn genomen. Daar hebben we dit voortdurende pendelen tussen Brussel en Straatsburg aan te danken. Hoe mooi deze stad ook moge zijn, dit heen en weer gereis schaadt ons functioneren als instelling die juist bedoeld is de burgers van de Europese Unie van dienst te zijn.</p>
      <a text="(Applaus)"/>
    </intervention>
    <intervention id="5-019" speaker_id="1055" name="Godelieve QUISTHOUDT-ROWOHL" is_mep="True" mode="spoken" nationality="Germany" birth_date="18-06-1947" birth_place="Etterbeek " p_group="Group of the European People's Party (Christian Democrats)" m_state="DE">
      <p sl="de">quaestor. - Mevrouw de Voorzitter, vorige week hebben wij veel werk verricht. Het heeft mij veel genoegen gedaan dat u als Voorzitter zoveel aandacht had voor onze noden en vragen en voor die van de ambtenaren.</p>
      <p sl="de">Ter attentie van de afgevaardigden wil ik nader ingaan op twee punten die hier naar voren werden gebracht en die in het College van Quaestoren werden goedgekeurd: uw rolcontainers met laden zijn niet alleen goedgekeurd maar ook al besteld. Wij gaan er dus van uit dat ze zo snel mogelijk worden geleverd.</p>
      <p sl="de">Het tweede punt is de vormgeving van het gebouw. De Franse wetgeving is op dat punt erg streng. Ze beschouwt het gebouw als een kunstwerk, waarop de architect intellectueel eigendomsrecht heeft. Wij hebben besloten - intellectueel eigendom of niet - met de architect te onderhandelen om op de donkere plaatsen wat meer licht te brengen. Als het met het zonlicht van juli al donker is, hoe zal het dan zijn in het vale licht van december? Dat willen wij onszelf noch u aandoen. Van rood kunnen wij bijvoorbeeld roze, van donkerblauw lichtblauw en van zwart misschien champagnekleur maken.</p>
      <p sl="de">Een derde, voor ons zeer belangrijk punt is de veiligheid. Mevrouw de Voorzitter, u hebt het daar niet zo uitvoerig over gehad. U weet dat wij hebben besloten dat de veiligheid van dit gebouw twee keer per jaar zal worden gecontroleerd. Wij vinden het onontbeerlijk dat een gebouw dat zo intensief door zo veel verschillende groepen en soms ook op chaotisch-anarchistische wijze - een bewijs van de levendigheid van het Europese beleid - wordt gebruikt, regelmatig wordt gecontroleerd.</p>
      <p sl="de">Een orgaan zoals het Europees Parlement kan niet zelf voor de veiligheid verantwoordelijk zijn en moet kunnen delegeren. Wij zullen dat dan ook doen.</p>
      <p sl="de">Dames en heren, voor het overige verzoek ik u namens het College van quaestoren ons uw eventuele klachten voor te leggen. Mevrouw de Voorzitter, met uw steun zullen wij die zo snel mogelijk verhelpen.</p>
    </intervention>
    <intervention id="5-020" speaker_id="945" name="Nicole FONTAINE" is_mep="True" mode="spoken" nationality="France" birth_date="16-01-1942" birth_place="Grainville-Ymauville " p_group="Group of the European People's Party (Christian Democrats) and European Democrats" m_state="FR">
      <p sl="nl">Hartelijk dank, mevrouw Quisthoudt-Rowohl. Ik wil u bovendien bedanken voor uw zeer actieve bijdrage binnen het College van quaestoren. Ik kan u zeggen dat ik uw medewerking enorm op prijs heb gesteld.</p>
    </intervention>
    <intervention id="5-021" speaker_id="4531" name="Jean LAMBERT" is_mep="True" mode="spoken" nationality="United Kingdom" birth_date="01-06-1950" birth_place="Orsett" p_group="Group of the Greens/European Free Alliance" m_state="GB">
      <p sl="en">Mevrouw de Voorzitter, hoewel ik blij ben met veel van de verbeteringen die zijn aangebracht, heb ik toch nog een aanbeveling over een aspect van het beheer. We zouden het bijzonder op prijs stellen als de stapels papier die we dagelijks produceren gerecycled zouden kunnen worden. Veel paperassen worden toch niet bewaard. Zou daar eens iemand naar kunnen kijken? En dan het volgende. Verschillende assistenten vertelden me dat hen de toegang tot de publieke tribune werd ontzegd, hoewel er voldoende plaats was. Uiteraard hebben de burgers voorrang - per slot is het ook hun gebouw. Maar als er ruimte genoeg is moeten onze assistenten ook toegang krijgen: hun aanwezigheid in onze eigen kantoren komt niet altijd goed uit, zeker niet als we gasten ontvangen.</p>
      <p sl="en">Tenslotte nog een verzoekje van een collega die wat eerder moest vertrekken. Zou er tijdens de vergaderingen water geserveerd kunnen worden? Veel mensen vinden de atmosfeer in dit gebouw behoorlijk droog, en daarmee doel ik niet alleen op de aard van het politieke debat maar ook op de kwaliteit van de lucht. We zouden daarom erg blij zijn met die service.</p>
    </intervention>
    <intervention id="5-022" speaker_id="945" name="Nicole FONTAINE" is_mep="True" mode="spoken" nationality="France" birth_date="16-01-1942" birth_place="Grainville-Ymauville " p_group="Group of the European People's Party (Christian Democrats) and European Democrats" m_state="FR">
      <p sl="nl">Hartelijk dank, mevrouw Lambert, dat lijkt me ook een goede oplossing voor de moeilijk verteerbare pizza waarover de heer Ford zojuist sprak. We nemen nota van uw opmerking.</p>
    </intervention>
    <intervention id="5-023" speaker_id="2082" name="Mark Francis WATTS" is_mep="True" mode="spoken" nationality="United Kingdom" birth_date="11-06-1964" birth_place="London" p_group="Group of the Party of European Socialists" m_state="GB">
      <p sl="en">Mevrouw de Voorzitter, het klopt wat de heer Ford zojuist zei. We zouden hier natuurlijk niet over dit gebouw debatteren als Brussel onze vaste zetel was. Het probleem is dus dat we de gigantische taak hebben onze werkzaamheden te spreiden over twee afzonderlijke gebouwen, die niet bepaald bij elkaar in de buurt liggen. Desalniettemin heeft de Raad destijds besloten dat we daar maar mee moeten zien om te gaan. Ik zou de diensten en vooral de heer Priestley en al zijn medewerkers willen danken voor het vele werk dat ze hebben verzet om dit gebouw te laten functioneren. Deze week heeft het inderdaad naar behoren gefunctioneerd. Er waren weliswaar problemen, maar die hebben het Parlement niet gehinderd bij het uitoefenen van zijn werkzaamheden. Dit hebben we onder andere te danken aan de heer Priestley.</p>
      <p sl="en">Het ontwerp van dit gebouw vertoont een aantal ernstige gebreken, vooral waar het de toegang betreft. Het is architectonisch gezien niet bepaald een gastvrij gebouw, zeker niet voor gehandicapten. Wat dat betreft staan we voor een aanzienlijke uitdaging. De meeste klachten komen echter voort uit de natuurlijke weerstand van mensen tegen veranderingen. Mensen worden niet graag in een nieuwe omgeving geplaatst. Ik acht het niet gepast dat we een hele parlementaire vergadering wijden aan onze eigen interne besognes. We zouden misschien een andere vorm moeten vinden voor een continue dialoog tussen u en de heer Priestley en zijn diensten over vraagstukken als toegankelijkheid en de interne organisatie van dit Parlement. Deze vergadering zelf laat zien dat de dialoog tussen gewone leden en de beheersdiensten wellicht minder doelmatig is dan wenselijk zou zijn.</p>
      <p sl="en">Ter afsluiting het volgende. Zelfs als we dit alles vanuit het juiste perspectief beschouwen kunnen we niet ontkennen dat de situatie voor onszelf, parlementsleden, en niet te vergeten voor onze assistenten problematisch is. Onze problemen vallen echter in het niet vergeleken met die waarmee onze kiezers worden geconfronteerd. Dat is iets wat we niet uit het oog mogen verliezen.</p>
    </intervention>
    <intervention id="5-024" speaker_id="2187" name="Antonio TAJANI" is_mep="True" mode="spoken" nationality="Italy" birth_date="04-08-1953" birth_place="Roma" m_state="IT">
      <p sl="it">Mevrouw de Voorzitter, zoals we tijdens het debat over het vertrouwensvotum aan Commissievoorzitter Prodi hebben gezegd, zal dit Parlement een steeds belangrijker rol gaan vervullen. De werkzaamheden van het Parlement moeten dan ook steeds meer bekendheid in alle landen van de Europese Unie gaan krijgen. De betrekkingen met de pers moeten daarom verbeterd worden en ook moeten de journalisten hun werk gemakkelijker kunnen doen. U heeft al veel gedaan; dit voorzitterschap staat open voor de pers en heeft zich altijd erg bereidwillig getoond. Bij de opening van de vergadering heeft u gezegd dat er al enkele initiatieven zijn genomen, dat de pers al concrete antwoorden heeft gekregen. Maar, nogmaals, er moet nog meer worden gedaan om het werk van de journalisten gemakkelijker te maken, zodat zij de hele Europese Unie van het belangrijke werk van dit Parlement op de hoogte kunnen houden. Op dit moment zijn de arbeidsomstandigheden van de journalisten niet optimaal; daarom lijkt het mij verstandig de perszaal bijvoorbeeld naar de ruimte onder de vergaderzaal te verplaatsen. De huidige zaal is namelijk veel te ver weg en vaak moeten journalisten allerlei toeren uithalen om met de afgevaardigden te komen praten, vooral bij belangrijke vergaderingen.</p>
      <p sl="it">Dankzij uw optreden is de situatie al verbeterd en zal zij de komende weken en maanden nog verder verbeteren. Als parlementair journalist en als afgevaardigde dank ik u dan ook voor uw bijdrage.</p>
    </intervention>
    <intervention id="5-025" speaker_id="1191" name="Doris PACK" is_mep="True" mode="spoken" nationality="Germany" birth_date="18-03-1942" birth_place="Schiffweiler/Saar" p_group="Group of the European People's Party (Christian Democrats)" m_state="DE">
      <p sl="de">Mevrouw de Voorzitter, in de eerste plaats wil ik er de afgevaardigden die de Franse regering of de stad Straatsburg voor dit gebouw bedanken op wijzen dat zij zich tot de verkeerde richten. Wij hebben het gebouwd en moeten ons dus ook op de borst kloppen als er daarbij fouten zijn gemaakt. Ik wil me vandaag niet met lofbetuigingen bezighouden. Dit is een mooie ruimte, maar ik zal het nu over de vele tekortkomingen hebben.</p>
      <p sl="de">Mevrouw de Voorzitter, in de eerste plaats moet ik u zeggen dat het bijna onmogelijk is om vanuit mijn bureau of dat van mijn collega's een fax te versturen. Je moet op een draaistoel gaan staan om de bovenkant van het apparaat te kunnen zien. U weet dat de meeste ongevallen in de Europese huishoudens gebeuren als huisvrouwen op stoelen met wieltjes klimmen. Je kunt dat maar beter niet doen. Ik wil niet weten hoeveel geld de verzekering van het Parlement zal moeten betalen voor alle mensen van gemiddelde lengte die op die stoelen klimmen. Ik ben een van hen. Ik ben amper 1,60 m groot. Ik kom niet zo hoog. Ik vraag hulp, er staat namelijk op: "Niet verplaatsen".</p>
      <p sl="de">Mevrouw de Voorzitter, in de tweede plaats raak ik niet op niveau -2 van onze parkeergarage als ik, met mijn gewone personenwagen, in de bocht niet nog eens achteruitrijd. U kunt zich voorstellen welke gevolgen dat op de drukste momenten zal hebben. Er komen dan auto's van links, voor en achter, en telkens als er een de bocht om wil moet hij een stukje achteruitrijden. Ik vraag met klem de middenberm tot de helft te versmallen, zodat we zonder achteruitrijden binnen kunnen.</p>
      <p sl="de">Bovendien zie ik niet in waarom ik bij het binnenrijden van de parkeergarage mijn kaart twee keer moet insteken, eenmaal boven en eenmaal halfweg. Dat is te gek. Als ik boven ben binnengekomen, moet ik toch verder kunnen rijden! Nog veel minder zie ik in waarom ik dat 's avonds of 's nachts, wanneer ik naar buiten rijd, nog eens moet doen. Als ik binnen ben, laat mij dan toch eruit! Dat zijn twee dingen die niet kunnen. Op drukke momenten is dat niet te doen.</p>
      <p sl="de">In de derde plaats heb ik 's morgens graag snel mijn krant. Er is geen krantenkiosk in de buurt. Ik heb hem nog steeds niet gevonden. Ik vraag altijd aan iemand die wel weet waar hij is, voor mij een krant mee te brengen.</p>
      <p sl="de">In de vierde plaats ben ik deze week al vijfmaal in een lift gestapt die niet op mijn etage kon stoppen. Ik wilde op de tiende etage uitstappen, maar dat ging niet. Vervolgens probeerde ik telkens een andere lift. Dit is natuurlijk een onhoudbare toestand.</p>
      <p sl="de">Als leider van een delegatie - ik ben voorzitter van de delegatie voor Zuid-Oost-Europa - wil ik nog iets vragen dat niets te maken heeft met het Louise Weiss-gebouw maar wel met het Salvador de Madariaga-gebouw. De medewerkers van de delegatie zitten ten minste met zijn vieren in een kleine kamer waarin ik vroeger alleen zat. De ene praat met Dagestan, de tweede met Moskou, de derde met Macedonië en de vierde misschien met Keulen. Kunt u zich dat voorstellen, in één enkele ruimte? Ik verzoek u iets voor hen te doen. De huidige toestand is ondraaglijk.</p>
    </intervention>
    <intervention id="5-026" speaker_id="945" name="Nicole FONTAINE" is_mep="True" mode="spoken" nationality="France" birth_date="16-01-1942" birth_place="Grainville-Ymauville " p_group="Group of the European People's Party (Christian Democrats) and European Democrats" m_state="FR">
      <p sl="nl">Hartelijk dank, mevrouw Pack, dat u ons op deze gebreken gewezen hebt. Het is duidelijk dat u geen geluk hebt met liften, want vijf keer is wel erg veel. We zullen voor dit alles een oplossing zoeken.</p>
    </intervention>
    <intervention id="5-027" speaker_id="1996" name="Juan Manuel FABRA VALLÉS" is_mep="True" mode="spoken" nationality="Spain" birth_date="04-02-1950" birth_place="Tortosa" p_group="Group of the European People's Party (Christian Democrats) and European Democrats" m_state="ES">
      <p sl="es">Mevrouw de Voorzitter, als we een gemeenschappelijke noemer zouden zoeken voor al wat hier wordt besproken, zouden we ongetwijfeld tot de conclusie komen dat ons probleem te maken heeft met gebrek aan comfort. Ik geloof nochtans dat hieraan een mouw kan worden gepast en dat de situatie voor verbetering vatbaar is.</p>
      <p sl="es">Er is echter nog een ander probleem, namelijk dat wij deze ongemakken ondervinden op een moment dat wij reeds overspannen zenuwen hebben. Het is immers een feit dat ook het transport hiernaar toe ons geduld danig op de proef stelt. Met andere woorden, het betreft een combinatie van het onbehagen veroorzaakt door de vervoerinfrastructuur en de tekortkomingen waarmee wij hier in dit gebouw worden geconfronteerd. Als wij hiervoor een oplossing willen vinden, mogen wij ons niet beperken tot het gebouw of tot het transport alleen. We zullen daarentegen met beide aspecten tegelijk rekening moeten houden.</p>
      <p sl="es">Mijns inziens mogen wij de ongemakken die met het gebouw te maken hebben niet toeschrijven aan de huidige verantwoordelijken. Zij doen immers al het mogelijke om het ons naar onze zin te maken en wij moeten hen daar dankbaar voor zijn. Deze vergadering is daar trouwens een duidelijk bewijs van. Persoonlijk ben ik van mening dat de vorige verantwoordelijken op het matje moeten worden geroepen en met name de heer Quintela. De heer Quintela is verantwoordelijk voor op z=n minst de helft van de problemen die wij hier in dit gebouw aantreffen. Wij mogen hieraan niet voorbijgaan wanneer de heer Quintela op een gegeven moment zijn wens te kennen geeft om opnieuw voor het Parlement te werken.</p>
      <p sl="es">Mevrouw de Voorzitter, persoonlijk ben ik van mening dat deze problemen enkel kunnen worden opgelost door middel van een vergadering tussen de SERS, het Parlement en de Franse regering. Deze laatste zou er trouwens goed aan doen een andere vertegenwoordiger te zoeken. Ik betwijfel namelijk sterk of de heer Vaillant over het nodige inlevingsvermogen beschikt om de oplossingen uit te werken die de Franse regering moet aandragen.</p>
      <p sl="es">Om af te ronden nog een opmerking die mij wellicht wordt ingegeven door mijn begrotingsmentaliteit. Wij zullen uiteraard weten wat dit alles ons gaat kosten - daar zorgen de facturen wel voor - maar wij zullen nooit te weten komen hoeveel meer het is geworden, aangezien het momenteel nog steeds niet duidelijk is welke bedragen met dit alles gemoeid zijn.</p>
    </intervention>
    <intervention id="5-028" speaker_id="945" name="Nicole FONTAINE" is_mep="True" mode="spoken" nationality="France" birth_date="16-01-1942" birth_place="Grainville-Ymauville " p_group="Group of the European People's Party (Christian Democrats) and European Democrats" m_state="FR">
      <p sl="nl">Hartelijk dank, mijnheer Fabra Vallés. Ik heb niet het gevoel dat uw probleem iets met het gebouw te maken heeft. Uw probleem heeft betrekking op de wijze waarop Straatsburg per vliegtuig of anderszins kan worden bereikt.</p>
      <p sl="nl">Ik ben blij dat u dit vraagstuk ter tafel brengt, want ik kan u hierover informatie verschaffen. Aan het einde van ons bezoek aan Straatsburg hebben we de burgemeester en zijn belangrijkste medewerkers ontmoet. Ik heb met hem gesproken over de zeer grote moeilijkheden die sommige collega=s ondervinden om deze stad te bereiken.</p>
      <p sl="nl">Ik kan u vertellen, mijnheer Fabra Vallés, dat de burgemeester mijn opmerkingen zeer zeker ter harte heeft genomen. Hij heeft me gevraagd zo snel mogelijk een overzicht te geven met alle problemen waarop de verschillende hier vertegenwoordigde nationaliteiten stuiten. Uw informatie kan ik uiteraard goed gebruiken bij het opstellen van deze lijst. Ik kan u vanochtend niet het onmogelijke beloven. Zo kan ik u niet toezeggen dat er straks dagelijks lijnvluchten tussen Straatsburg en uw hoofdstad worden gepland. Ik zal echter alles in het werk stellen om in samenwerking met de burgemeester en de bevoegde instellingen deze verbindingen aanzienlijk te verbeteren.</p>
      <p sl="nl">Ik doe u deze belofte omdat ik hoop - en omdat het onder mijn verantwoordelijkheid valt - dat straks in Brussel en Straatsburg alles zo goed mogelijk geregeld is voor de collega=s, het personeel en de bezoekers.</p>
    </intervention>
    <intervention id="5-029" speaker_id="2335" name="Nelly MAES" is_mep="True" mode="spoken" nationality="Belgium" birth_date="25-02-1941" birth_place="Sinaai" p_group="Group of the Greens/European Free Alliance - Vice" m_state="BE">
      <p sl="nl">Mevrouw de Voorzitter, ik ben blij dat u het probleem van de communicatie inmiddels al aangesneden heeft want behalve - ik zou zeggen - de menselijke mankementen van dit gebouw, dat overigens architecturaal erg prestigieus is, maar waarin eigenlijk veel verloren ruimte is die men niet kan benutten, denk ik dat er ook communicatieproblemen zijn. Nu wij een Franse Voorzitter hebben, had ik gedacht dat de Franse spoorwegen zich daar toch ook enigszins om zouden bekommeren en dat ook de Belgische spoorwegen, samen met de Franse spoorwegen, er alles zouden aan doen om ons comfortabel hier naartoe te kunnen brengen. Mevrouw de Voorzitter, er is een trein afgeschaft in plaats van bijgekomen. Het is precies het omgekeerde en het zijn vooral de functionarissen die er mij attent op hebben gemaakt want zij die tot het einde van de zitting moeten blijven, kunnen naar Brussel terugkeren met een trein kwart voor drie en zijn dan vervolgens vijf uur onderweg. Wat mij betreft kan ik dan mijn avondverplichtingen niet meer nakomen want ik moet een spreekbeurt houden vanavond. Dus is er alleen de mogelijkheid om vroeger terug te keren en dat is dan al heel vroeg. Als ik vanmorgen, om kwart voor tien zou vertrokken zijn, zou ik zeven uur later aankomen in Brussel en vandaag zou het dan nog uitzonderlijk kunnen gebeuren dat ik helemaal niet aankom want er zijn nog stakingen bovendien. Maar daarvan maak ik nu even abstractie.</p>
      <p sl="nl">Ik wilde u erop wijzen dat vijf uur trein om hier te komen en te gaan in deze tijd al ruimschoots veel lijkt te zijn. Er zijn nu toch al snelle treinverbindingen, TGV=s, al wat u wil. Hier niet, hier staat een prestigieus gebouw maar er is geen snelle spoorlijn. Ik denk dat dat eigenlijk bij mekaar zou horen, maar als ik dan nog moet vernemen dat de trein die aansluit bij het einde van onze zittingen afgeschaft is dan is dat toch het omgekeerde van wat een mens zou verwachten. Wilt u daar ook alsjeblieft iets aan doen?</p>
      <p sl="nl">Overigens gefeliciteerd met al de kleine en grote verbeteringen die u inmiddels al heeft kunnen aanbrengen dankzij grote inspanningen. Daar twijfel ik niet aan.</p>
    </intervention>
    <intervention id="5-030" speaker_id="945" name="Nicole FONTAINE" is_mep="True" mode="spoken" nationality="France" birth_date="16-01-1942" birth_place="Grainville-Ymauville " p_group="Group of the European People's Party (Christian Democrats) and European Democrats" m_state="FR">
      <p sl="nl">Ik dank u hartelijk voor het feit dat u voortborduurt op het betoog van de heer Fabra Vallés en mijn antwoord hierop. Alvorens we via de fracties en delegaties contact met u zullen opnemen en een overzicht van de problemen op zullen stellen, willen we graag volledig inzicht in wat er op vervoersgebied verbeterd dient te worden. Ik weet bijvoorbeeld dat er verbindingen met Straatsburg waren die collega=s heel praktisch vonden, maar die nu verdwenen zijn. Ik kan u niet beloven dat alle problemen als bij toverslag verholpen zullen zijn, maar we zullen in ieder geval ons best doen.</p>
      <p sl="nl">Ik verzoek u dus heel duidelijk aan te geven wat het probleem is. Mevrouw Maes was bijvoorbeeld heel duidelijk met haar opmerking "deze trein was heel goed, maar is afgeschaft". Vervolgens proberen we de situatie te verbeteren, ook al kunnen we het onmogelijk iedereen geheel naar zijn zin maken. We zullen contact met u opnemen. Binnenkort gaan we bekijken op welke manier dit zal gebeuren.</p>
    </intervention>
    <intervention id="5-031" speaker_id="1059" name="Hiltrud BREYER" is_mep="True" mode="spoken" nationality="Germany" birth_date="22-08-1957" birth_place="Saarbrücken" p_group="Group of the Greens/European Free Alliance" m_state="DE">
      <p sl="de">Mevrouw de Voorzitter, ik weet dat u alle misstanden hier wilt aanpakken. Wij mogen de architect echter niet van alles de schuld geven. Wij moeten ook de hand in eigen boezem steken.</p>
      <p sl="de">Het Parlement heeft er in ontelbare ontwerpresoluties op gewezen dat duurzame energie de technologie van de 21ste eeuw is. Deze week presenteerden de VN een rapport waarin erop gewezen wordt dat energiebesparing een van de thema's is van de komende decennia. Ik vind het onvergeeflijk dat wij wel een programma voor een miljoen daken met zonnepanelen steunen, maar noch in Straatsburg noch in Brussel in duurzame energieën hebben geïnvesteerd en hier helemaal niet aan energiebesparing doen. Zo zijn bijvoorbeeld de toegangen tot onze bureaus dag en nacht verlicht en kan het licht niet worden uitgeschakeld.</p>
      <p sl="de">Precies op het gebruik van hernieuwbare energie hebben wij zeven jaar geleden in het verslag-Bettini aangedrongen. Er zijn met het Bureau meermaals brieven gewisseld. De heer Priestley zal u daarover meer vertellen. Men heeft mij gezegd dat dit te duur zou zijn. Dat is niet waar en bovendien onaanvaardbaar. U weet dat duurzame energie binnen negen à twaalf maanden rendabel wordt. Hoe leggen wij zoiets uit aan de mensen in de lidstaten die een huis bouwen? Wij vragen hun zonnepanelen te laten installeren maar doen dat zelf niet, en dan nog met het valse argument van de te hoge kostprijs.</p>
      <p sl="de">In onze resoluties vragen wij dagelijks om energiebesparing, energie-efficiëntie, duurzame energie. Mevrouw de Voorzitter, dit is een zeer ernstige aangelegenheid, want als wij niet het goede voorbeeld geven maken wij onszelf ongeloofwaardig. Wij moeten duidelijk maken dat dit de thema's voor het volgende millennium zijn. Als wij dit zelf hier niet in praktijk brengen verspelen wij een stuk geloofwaardigheid.</p>
      <p sl="de">Ik verzoek u dan ook dringend de meest onvergeeflijke fouten, die zowel hier als in Brussel werden gemaakt, te corrigeren en onverwijld een werkgroep samen te stellen om oplossingen te vinden. Bovendien wil ik voor beide gebouwen een energie-efficiëntieplan. Wij kunnen het immers niet maken hier zoveel energie te verspillen en tegelijkertijd op te roepen tot energiebesparing. Wij kennen allemaal het CO2-probleem.</p>
      <p sl="de">Mevrouw de Voorzitter, over dit zeer belangrijke thema hebt u het jammer genoeg niet gehad. Ik had graag van u vernomen waarom het niet in de planning is opgenomen en hoe wij dat in de toekomst kunnen regelen. Wij moeten deze problemen oplossen en daarbij aandringen op duurzame energie, energiebesparing en energie-efficiëntie. Wij zijn het de burger verschuldigd het goede voorbeeld te geven. Wij zijn het er immers allemaal over eens dat de milieuproblemen zo snel mogelijk moeten worden opgelost.</p>
      <a text="(Applaus)"/>
    </intervention>
    <intervention id="5-032" speaker_id="945" name="Nicole FONTAINE" is_mep="True" mode="spoken" nationality="France" birth_date="16-01-1942" birth_place="Grainville-Ymauville " p_group="Group of the European People's Party (Christian Democrats) and European Democrats" m_state="FR">
      <p sl="nl">Mevrouw Breyer, hartelijk dank voor het opsommen van al deze serieuze problemen.</p>
      <p sl="nl">Waarde collega=s, helaas moet ik u verlaten om, zoals ik net al zei, de eedaflegging van de commissarissen bij te wonen. Ik laat u achter in de beste handen die er zijn, namelijk die van de heer Provan. Ik wens u een goede afsluiting van de werkweek en een goed weekend toe. Ik hoop van ganser harte dat bij onze volgende ontmoeting op 4 oktober alles veel beter zal functioneren. Ik ben hiervan zelfs overtuigd.</p>
      <a text="(Applaus)"/>
    </intervention>
    <intervention id="5-034" speaker_id="4529" name="Baroness Sarah LUDFORD" is_mep="True" mode="spoken" nationality="United Kingdom" birth_date="14-03-1951" birth_place="Halesworth" p_group="Group of the Alliance of Liberals and Democrats for Europe" m_state="GB">
      <p sl="en">Mijnheer de Voorzitter, helaas heb ik nu niet meer de gelegenheid mevrouw de Voorzitter lastig te vallen. Ik had haar willen vragen er bij Air France voor te pleiten op City Airport te blijven vliegen. Het gerucht gaat namelijk dat ze naar Gatwick willen uitwijken. Vooropgesteld natuurlijk dat het vliegtuig inderdaad vertrekt; deze week was de vlucht geannuleerd. Ik had haar willen danken voor haar bereidwilligheid zich persoonlijk voor deze zaak in te zetten.</p>
      <p sl="en">Als we ons inderdaad schuldig maken aan navelstaren en ons druk maken over onze eigen werkomstandigheden en die van onze assistenten, wordt dat niet ingegeven door een zucht naar comfort en gemak, maar door de overtuiging dat we doelmatig moeten kunnen functioneren als gekozen vertegenwoordigers. Het gaat per slot om het belastinggeld van de kiezer. Dat Straatsburg een prachtige stad is, kan ik onderschrijven. Als toerist zou ik hier met gemak maandelijks een week kunnen doorbrengen; met plezier zelfs. Grote delen van dit gebouw zijn indrukwekkend en schitterend, al neigt het geheel mijns inziens naar overdaad. Ik ben het ermee eens dat we ons papierafval zouden moeten recyclen en energiebesparende maatregelen zouden moeten treffen. Ik ben van mening dat we het niet bij woorden moeten laten, of het nu over gezondheid en veiligheid of over energiebesparing gaat.</p>
      <p sl="en">Ik heb drie opmerkingen. Ten eerste betreur ik het dat een derde van onze kantoorruimte is opgeofferd aan een overbodige badkamer. Ik geef de voorkeur aan extra werkruimte, dus zou mijn badkamer weer verwijderd kunnen worden alstublieft? Ten tweede staan de damestoiletten voortdurend blank. Dat is vooral lastig voor de schoonmakers, die de boel steeds opnieuw moeten dweilen. Volgens mij is de waterdruk gewoon te hoog, zodat het water tegen de muur en op de grond terechtkomt. Zou de waterdruk niet verlaagd kunnen worden? Tenslotte zou ik willen verzoeken de vergadering op donderdag niet om 15.00 uur maar om 14.00 uur te laten beginnen, en om 16.30 over de actualiteiten te stemmen. Op die manier zou ik de vlucht van 18.00 uur naar City Airport nog kunnen halen, aangenomen dat die inmiddels niet is geschrapt. Het zou voor velen van ons veel verschil uitmaken als we donderdagavond zouden kunnen vertrekken in plaats van vrijdag.</p>
      <p sl="en">Ik ben me ervan bewust dat het ons, als ik me niet vergis, jaarlijks zo=n 200 miljoen euro extra kost om dit rondreizende circus in stand te houden. Ik vind het onaanvaardbaar dat het Europees Parlement maar geen beslissing kan nemen over zijn eigen zetel. Dit is een verspilling van belastinggeld, en bovendien komt het ons functioneren als gekozen vertegenwoordigers niet ten goede. Ik neem mijn werk serieus, en weet zeker dat al mijn collega=s hier net als ik komen om te werken, niet voor de gezelligheid. We willen ons werk als gekozen vertegenwoordigers gewoon zo efficiënt mogelijk kunnen doen, en dat ook aan onze kiezers kunnen laten zien.</p>
    </intervention>
    <intervention id="5-035" speaker_id="1538" name="James L.C. PROVAN" is_mep="True" mode="spoken" nationality="United Kingdom" birth_date="19-12-1936" birth_place="Glenfarg " p_group="Group of the European People's Party (Christian Democrats) and European Democrats" m_state="GB">
      <p sl="nl">Dank u wel, mevrouw Ludford. Ik kan u en al uw collega=s verzekeren dat alle punten die hier vanmorgen worden geopperd schriftelijk worden vastgelegd, en vervolgens in de vorm van een reeks voorstellen aan het Bureau zullen worden gepresenteerd. Ook mevrouw Breyer wil ik erop wijzen, als ze nog aanwezig is, dat alles wat er tijdens deze vergadering wordt gezegd, uitvoerig zal worden besproken.</p>
    </intervention>
    <intervention id="5-036" speaker_id="2229" name="Bernd POSSELT" is_mep="True" mode="spoken" nationality="Germany" birth_date="04-06-1956" birth_place="Pforzheim" p_group="Group of the European People's Party (Christian Democrats)" m_state="DE">
      <p sl="de">Mijnheer de Voorzitter, ik ben het eens met de heer Andrews. Wij mogen niet verleren dankbaar te zijn. Wij moeten na meer 20 jaar improviseren dankbaar zijn voor dit gebouw en onze werkomstandigheden in Straatsburg. Wij moeten ook dankbaar zijn voor de manier waarop de Voorzitter onze kritiek in ontvangst neemt. Dat moet gezegd worden. Dit vragenuur is een primeur. Sedert de eerste rechtstreekse verkiezing van het Europees Parlement in 1979 is zoiets nog nooit gebeurd. Een debat tussen het Parlement en de Voorzitter is zinvol en onontbeerlijk.</p>
      <p sl="de">Wat nu de concrete problemen betreft, vind ik vind dit gebouw erg mooi en waardevol. Het moet echter ook goed worden ingericht. Ik wil hier aanknopen bij wat enkele andere afgevaardigden hebben gezegd. Om dit gebouw efficiënt te gebruiken moet de plenaire vergadering de gehele week, met inbegrip van de vrijdag, in beslag nemen. Zo kunnen wij ons, zoals mevrouw Ludford zei, een gehele week intensief met onze kieskring bezighouden. Als wij dit gebouw niet op de juiste manier gebruiken, de plenaire vergadering al op donderdag beëindigen en aldus de donderdag tot vrijdag maken, stapelt het werk zich op en zijn er extra plenaire vergaderingen nodig. Dan zijn er alle weken vergaderingen. Ik stel voor …</p>
    </intervention>
    <intervention id="5-037" speaker_id="1538" name="James L.C. PROVAN" is_mep="True" mode="spoken" nationality="United Kingdom" birth_date="19-12-1936" birth_place="Glenfarg " p_group="Group of the European People's Party (Christian Democrats) and European Democrats" m_state="GB">
      <p sl="nl">Mijnheer Posselt, we hebben het over de problemen van dit gebouw, niet over problemen inzake de agenda van het Parlement. Ik wil graag verder gaan met de agenda voor vandaag. U hebt al ruim een minuut gesproken; zou u alstublieft ter zake willen komen?</p>
    </intervention>
    <intervention id="5-038" speaker_id="2229" name="Bernd POSSELT" is_mep="True" mode="spoken" nationality="Germany" birth_date="04-06-1956" birth_place="Pforzheim" p_group="Group of the European People's Party (Christian Democrats)" m_state="DE">
      <p sl="de">Mijnheer de Voorzitter, in dat verband zou ik willen zeggen dat het waarschijnlijk alleen aan mijn optreden te danken is dat bijvoorbeeld de cafetaria vandaag open is en dat bepaalde diensten werken. Ik vraag daarom dat dit gebouw in de vergaderperiode van maandag tot vrijdag optimaal wordt gebruikt.</p>
    </intervention>
    <intervention id="5-039" speaker_id="2006" name="Pedro APARICIO SÁNCHEZ" is_mep="True" mode="spoken" nationality="Spain" birth_date="04-10-1942" birth_place="Madrid" p_group="Group of the Party of European Socialists" m_state="ES">
      <p sl="es">Mijnheer de Voorzitter, ik ben van oordeel dat dit gebouw geschiedenis heeft gemaakt, zowel qua architectuur als wat de parlementaire aangelegenheden aanbelangt. Deze ruimte is niet voor niets de belangrijkste parlementszaal van de wereld en vanuit functioneel oogpunt is het de beste zaal die je momenteel kan vinden.</p>
      <p sl="es">Ik besef dat ik mij niet aan de agenda houd. Dit is immers een vergadering waarin problemen moeten worden aangekaart en dat doe ik hier niet. Integendeel, ik neem een positief standpunt in. Desondanks heb ik besloten het woord te nemen, om te vermijden dat de klachten worden opgeblazen en de anekdotes de geschiedenis ingaan alsof zij de opinie van dit Parlement weerspiegelen. Ik geloof dat wij voor een moeilijk te interpreteren soort architectuur staan en dat deze "cultuur van het ongenoegen" - waarnaar een van mijn collega=s heeft verwezen - iedereen tot klagen aanzet. Als wij architectuur interpreteren als conflict tussen vorm, functie en ruimte meen ik te mogen vaststellen dat hier over het geheel genomen een bewonderenswaardig resultaat is bereikt.</p>
      <p sl="es">Het lijkt mij een goede zaak dat er initiatieven worden genomen om allerhande kleine problemen op te lossen, maar mijns inziens - en vele collega=s houden er dezelfde mening op na - mogen we niet vergeten dat deze problemen bijkomstig zijn en vroeg of laat zullen worden opgelost. Wij moeten de instellingen, de Franse staat, de architecten en de arbeiders feliciteren met hun werk. Ik vind het belangrijk dat wij ook daar oog voor hebben.</p>
    </intervention>
    <intervention id="5-040" speaker_id="4548" name="Professor Sir Neil MacCORMICK" is_mep="True" mode="spoken" nationality="United Kingdom" birth_date="27-05-1941" birth_place="Glasgow - Scotland" p_group="Group of the Greens/European Free Alliance" m_state="GB">
      <p sl="en">Mijnheer de Voorzitter, ik wil me graag scharen achter de dankbetuigingen aan u, aan de heer Priestley, het hulppersoneel en de administratieve diensten. Er hebben zich inderdaad problemen voorgedaan, maar men heeft ons bijzonder voorkomend behandeld en daar ben ik dankbaar voor. Problemen zijn er om opgelost te worden.</p>
      <p sl="en">Ik zou net als enkele collega=s willen wijzen op het enorme belang van energiebesparende maatregelen. Daar zullen we ons over moeten buigen.</p>
      <p sl="en">Verder nog twee wat minder dringende zaken die verbetering behoeven. Ik mag dan wel gelauwerd zijn met een stuk of zes doctoraten uit vijf landen, al zijn het veelal eredoctoraten, maar de gebruiksaanwijzing van de telefoon en de voice mail gaan mij boven de pet.</p>
      <p sl="en">Verder is het moeilijk om aan kantoorartikelen te komen - nietjes, paperclips en dat soort dingen. Het zou voor ons allemaal een uitkomst zijn als de krantenkiosken ook kantoorbenodigdheden zouden gaan verkopen.</p>
    </intervention>
    <intervention id="5-041" speaker_id="4503" name="Lousewies van der LAAN" is_mep="True" mode="spoken" nationality="Netherlands" birth_date="18-02-1966" birth_place="Rotterdam" p_group="Group of the European Liberal, Democrat and Reform Party" m_state="NL">
      <p sl="nl">Voorzitter, helaas heeft de negatieve pers over dit gebouw ook in Nederland weer de aandacht op de zetelkwestie gevestigd. Nu weet ik dat dit niet het moment is om het daarover te gaan hebben en we weten allemaal wat er in het Verdrag staat. Maar toch wil ik dit moment even aangrijpen om ook het Presidium eraan te herinneren hoe moeilijk het is om aan onze kiezers uit te leggen waarom we steeds heen en weer moeten verhuizen en ook dat het toch iets is, zoals men dat zo mooi in het Frans zegt, dat de "dignité " van het Parlement heel erg aantast.</p>
      <p sl="nl">Ik heb eigenlijk een paar concrete vragen die te maken hebben met het gebouw die mijn kiezers mij stellen. De eerste vraag is in hoeverre dit gebouw echt helemaal gefinancierd is door Frankrijk en echt een cadeautje was van de Franse regering want mijn kiezers willen graag zekerheid hebben van mij dat hun belastinggeld, dus hun Nederlandse belastinggeld, hier niet naartoe is gegaan.</p>
      <p sl="nl">Ten tweede wou ik graag weten hoeveel huur er betaald wordt voor dit gebouw. Ten derde heb ik begrepen dat er plannen zijn, omdat die huurkosten vrij hoog oplopen, om het gebouw te kopen. Ik wou vragen hoe ver die plannen zijn gevorderd en wat voor kosten daaraan verbonden zijn. Verder vertrouw ik erop dat alle klachten die u ook schriftelijk heeft ontvangen, dat daar verder hard aan gewerkt zal worden. Daar wil ik verder nu geen tijd aan besteden.</p>
    </intervention>
    <intervention id="5-042" speaker_id="1538" name="James L.C. PROVAN" is_mep="True" mode="spoken" nationality="United Kingdom" birth_date="19-12-1936" birth_place="Glenfarg " p_group="Group of the European People's Party (Christian Democrats) and European Democrats" m_state="GB">
      <p sl="nl">Dank u wel, mevrouw van der Laan. De secretaris-generaal heeft me laten weten dat uw vraag over de kosten op de begroting en de financiering schriftelijk zal worden beantwoord.</p>
    </intervention>
    <intervention id="5-043" speaker_id="4541" name="Elizabeth LYNNE" is_mep="True" mode="spoken" nationality="United Kingdom" birth_date="22-01-1948" birth_place="Woking" p_group="Group of the Alliance of Liberals and Democrats for Europe" m_state="GB">
      <p sl="en">Mijnheer de Voorzitter, ik heb een aantal opmerkingen waarvan de belangrijkste, opnieuw, over roken gaat. Ik heb de Voorzitter en ook de quaestoren al verschillende keren op dit punt gewezen. Men heeft me verzocht mijn verzoek schriftelijk in te dienen, maar ik denk dat het zinvol is mijn opmerking ook hier te herhalen.</p>
      <p sl="en">Ik raak als astmapatiënt bij het minste of geringste contact met sigarettenrook direct ernstig in de problemen. Het is voor mij dan ook lastig door dit gebouw te lopen. De situatie is sinds de afgelopen vergadering weliswaar wat verbeterd, maar nog altijd kan ik de vergaderzaal niet betreden of verlaten zonder in contact te komen met sigarettenrook. Ik kan zo niet goed functioneren. Als ik naar mijn kantoor wil moet ik rennen en mijn gezicht met papieren zakdoekjes bedekken. Ik heb in dit gebouw al verschillende ernstige astma-aanvallen gehad. Als men in dit gebouw blijft roken, wordt me het werken onmogelijk gemaakt. Ik zou u willen verzoeken hier daadwerkelijk iets aan te doen en ervoor te zorgen dat ik en andere astmapatiënten in ieder geval buiten de vergaderzaal van ieder contact met sigarettenrook verschoond blijven.</p>
      <p sl="en">In de restaurants zijn er zogenaamde rookvrije zones, maar sommige leden roken er desondanks, en bovendien moet je in alle restaurants eerst door het rokersgedeelte om de rookvrije zone te betreden. Als ik wat wil eten moet ik in de rij staan in het rokersgedeelte, of iemand vragen het eten naar mijn kantoor te brengen.</p>
      <p sl="en">Ik zou ook graag willen dat de nooduitgangen worden aangegeven voor het geval er zich een noodgeval voordoet. Toen gisteren het alarm afging wisten verschillenden van ons niet eens waar de trappen waren.</p>
    </intervention>
    <intervention id="5-044" speaker_id="1538" name="James L.C. PROVAN" is_mep="True" mode="spoken" nationality="United Kingdom" birth_date="19-12-1936" birth_place="Glenfarg " p_group="Group of the European People's Party (Christian Democrats) and European Democrats" m_state="GB">
      <p sl="nl">Ik heb persoonlijk veel begrip voor uw opmerkingen. De quaestoren is inmiddels verzocht opnieuw te bezien hoe de regels in dit gebouw kunnen worden aangescherpt. Verder zullen alle leden een mededeling ontvangen over het rookprobleem en wat er binnen dit gebouw wel en niet toegestaan is. Ik denk dus dat u wel op verdere verbeteringen kunt rekenen.</p>
    </intervention>
    <intervention id="5-045" speaker_id="4501" name="Jules MAATEN" is_mep="True" mode="spoken" nationality="Netherlands" birth_date="17-04-1961" birth_place="Nieuwer-Amstel" p_group="Group of the Alliance of Liberals and Democrats for Europe" m_state="NL">
      <p sl="nl">Voorzitter, ik kwam maandag vol verwachting aan in dit naar mijn mening, werkelijk schitterende gebouw en de allereerste ervaring was zoals anderen het ook hadden, vastzitten in de lift. Ik heb daar overigens geen klachten over want ik werd na een half uur bevrijd. Ik wilde in ieder geval wel melding maken van de aandoenlijke solidariteit van de collega-leden die mij door een kleine opening in de deur konden zien staan, informeerden hoe het ging en toen ze hoorden dat het slecht ging, niet wisten hoe snel ze zich uit de voeten moesten maken.</p>
      <p sl="nl">In ieder geval ben ik blij met de actie die inmiddels door de Voorzitter is ondernomen en ik heb daarna met succes en genoegen van dezelfde lift gebruik kunnen maken deze week.</p>
      <p sl="nl">Ik heb nog twee concrete vragen, Voorzitter. In de eerste plaats de toegang naar het gebouw van de Raad van Europa is afgesloten met stalen deuren sinds vorige vergadering. Dat is jammer, niet alleen omdat we daardoor minder keuze hebben aan restaurants maar vooral ook omdat in dat gebouw een bibliotheek is die voor ons zeer nuttig is. Overigens is het - hoop ik - ook niet symbolisch dat die verbinding is afgesloten. Tenslotte zouden we eigenlijk eerder meer dan minder communicatie met de Raad van Europa moeten hebben.</p>
      <p sl="nl">Laatste punt, ik wil mij aansluiten bij de opmerking die eerder is gemaakt over de mogelijkheid van onze persoonlijke staf om plaats te nemen hier op de tribune. Dat was niet mogelijk, ook niet toen daar veel ruimte was. Dat is niet alleen omdat het toch wel zielig is voor onze eigen staf dat ze nooit deze zaal van binnen kunnen zien maar ook omdat we daardoor in het geheel niet kunnen communiceren met onze eigen assistenten.</p>
      <p sl="nl">Dat is al moeilijk genoeg als ze daarboven zouden zitten maar ik denk dat het goed zou zijn om een methode te vinden waarop die communicatie toch tot stand zou komen. Nu moeten ze op hun kantoor naar de televisie kijken en als ze dan een bericht aan ons willen doorgeven, moeten ze heel snel hiernaartoe hollen, hopelijk niet vast komen te zitten in de lift en dan op hun manier een briefje aan ons geven. Dat is gecompliceerd en ik zou graag hebben dat daarnaar wordt gekeken.</p>
    </intervention>
    <intervention id="5-046" speaker_id="1538" name="James L.C. PROVAN" is_mep="True" mode="spoken" nationality="United Kingdom" birth_date="19-12-1936" birth_place="Glenfarg " p_group="Group of the European People's Party (Christian Democrats) and European Democrats" m_state="GB">
      <p sl="nl">Ik heb begrepen dat er wellicht een dialoog met de Raad van Europa wordt gevoerd om te bezien of er afspraken gemaakt kunnen worden. U moet zich wel realiseren dat we zuiver formeel gezien geen toegang meer hebben tot dat gebouw, omdat we niet meer bijdragen aan de huurkosten.</p>
    </intervention>
    <intervention id="5-047" speaker_id="1922" name="Thomas MANN" is_mep="True" mode="spoken" nationality="Germany" birth_date="28-01-1946" birth_place="Naumburg/Saale" p_group="Group of the European People's Party (Christian Democrats)" m_state="DE">
      <p sl="de">Mijnheer de Voorzitter, een slogan luidt 'Black is beautiful' . Ik ben het daarmee eens. Ik stel in Duitsland in de ene deelstaat na de andere vast dat zwart sterker is dan rood of groen. Ik vind het dus goed dat die kleur domineert. Toch moeten wij een beetje oppassen. Als teveel zwart wordt gebruikt, kan het wat donker worden. Ik ben blij dat er bij de liften verandering is gekomen. Dat het in de bar de hele dag, ondanks het mooie bloemetjestapijt, nacht lijkt, is echter niet goed. Daar moet immers thee en koffie worden gedronken. Wij willen elkaar in het licht ontmoeten.</p>
      <p sl="de">Ernstiger is echter het probleem van de trappen. Ook ik ben enkele malen in de lift vast komen te zitten. Ik ben zeer wel in staat om van de zesde of zevende etage naar beneden te lopen, alleen zijn alle trappen daar zwart. Ik heb gezien dat afgevaardigden zich angstig aan de leuning vasthielden omdat zij de traptreden niet konden herkennen. Er moet iets aan de veiligheid gedaan worden, anders gebeuren er misschien ongelukken.</p>
      <p sl="de">Enkele afgevaardigden willen meer kleur. Ik werk al 20 jaar in de sector van het design. Wij moeten ons aan principes houden. De architecten hebben voor leisteen gekozen. Er bestaat echter niet alleen zwarte, maar ook witte, zilverkleurige en grijze leisteen. Die kleurschakeringen bieden de mogelijkheid om veranderingen aan te brengen, zodat wij niet hoeven te werken in een zwart gebouw. Zwart staat wel symbool voor waardigheid, maar te veel zwart creëert een terneerdrukkende sfeer. Wij moeten met de nodige omzichtigheid ook zilver en andere kleuren gebruiken. Dat zou voor meer overzichtelijkheid en transparantie zorgen, zodat wij ons kunnen tonen in plaats van ons te verstoppen.</p>
      <a text="(Applaus)"/>
    </intervention>
    <intervention id="5-048" speaker_id="2008" name="Juan de Dios IZQUIERDO COLLADO" is_mep="True" mode="spoken" nationality="Spain" birth_date="29-10-1947" birth_place="Deleitosa " p_group="Group of the Party of European Socialists" m_state="ES">
      <p sl="es">Mijnheer de Voorzitter, ook ik wil mijn enorme waardering voor dit gebouw uitspreken. Wij staan wellicht voor een historisch monument en wij moeten dan ook de eersten zijn om dit gebouw te respecteren en er een positief beeld van uit te dragen. Dat neemt natuurlijk niet weg dat het emblematisch karakter hand in hand moet gaan met een hoge mate van functionaliteit.</p>
      <p sl="es">Mijnheer de Voorzitter, het staat buiten kijf dat dit gebouw een structureel defect vertoont. In vergelijking met het gebouw van Brussel beschikken de afgevaardigden immers over minder kantoorruimte. En het gaat dan niet zozeer om het aantal vierkante meters, maar wel om het feit dat zij hun kantoor steeds moeten delen met hun assistent, ongeacht de aard van hun werkzaamheden. Eenieder die met de politieke taak van de afgevaardigden vertrouwd is en weet dat het merendeel van hun gesprekken en activiteiten een vertrouwelijk karakter hebben, zal het met mij eens zijn dat dit wellicht het voornaamste en meest structurele probleem is. En zoals mevrouw de Voorzitter al zei, is het weinig waarschijnlijk dat deze moeilijkheid kan worden verholpen.</p>
      <p sl="es">Ik geloof nochtans dat wij desondanks alles in het werk moeten stellen om toch een oplossing te vinden die de afgevaardigde en de assistent in staat stellen een zekere onafhankelijkheid te bewaren. Dat is immers onontbeerlijk voor het welslagen van onze werkzaamheden, zowel tijdens onze conversaties als met het oog op de te behandelen kwesties en eventuele andere factoren die hier niet terzake doen.</p>
      <p sl="es">Mijnheer de Voorzitter, tot slot zou ik nog willen vragen in hoeverre de toegang tot het gebouw vanuit de stad kan worden verbeterd. Ik besef maar al te goed dat dit geen eenvoudige klus is. Op bepaalde momenten - onder meer tijdens de vergaderperiode van deze week, die samenviel met een of andere beurs - is het Parlement echter bijzonder moeilijk bereikbaar. Deze situatie zal zich ongetwijfeld herhalen. Ik stel dan ook voor dat wij nagaan hoe wij de toegang tot het Parlement kunnen verbeteren, toch zeker tijdens de vergaderperioden.</p>
    </intervention>
    <intervention id="5-049" speaker_id="2318" name="Rijk van DAM" is_mep="True" mode="spoken" nationality="Netherlands" birth_date="08-08-1952" birth_place="Lochem" p_group="Group for a Europe of Democracies and Diversities" m_state="NL">
      <p sl="nl">Voorzitter, ik wil graag in de eerste plaats mijn erkentelijkheid betonen voor de voortvarendheid waarmee na de juli-vergaderperiode de vele problemen zijn aangepakt, maar laten we ook niet vergeten dat dit gebouw al zeer vele jaren in aanbouw was. We hebben jarenlang van de overkant van het water gezien dat er al heel veel stond en dan is het des te wranger als er na zo een lange tijd van leegstand nog zoveel gebreken zijn. Wat mij betreft, laten we maar niet al te ronkend doen over dit gebouw. In de eerste plaats, het is gezet met gemeenschapsgeld, of dat nou Frans is of Europees. Het gaat over zeer grote sommen gemeenschapsgeld. Dan ben ik het volstrekt eens met diegenen die zeggen dat we dan tenminste een voorbeeldfunctie hebben te vervullen. Dan vind ik het nogal wrang dat de Franse wetgeving blijkbaar enorm zwaar tilt aan de artistieke eigendom van onmogelijke gangen, lichten en trappenhuizen maar blijkbaar niet aan energiebesparing terwijl bijvoorbeeld in mijn eigen land minstens een derde van de nieuwe woningen van zonnepanelen zijn voorzien.</p>
      <p sl="nl">Ik wil twee kleine puntjes nog noemen en dat is in de eerste plaats een merkwaardige ervaring toen ik in juli een live radio-interview had vanuit dit gebouw, is mij gebleken dat het in ieder geval toen niet mogelijk was voor de technici om vanuit de radiostudio naar buiten te bellen. Het is te gek om te zeggen maar ik heb toen een live interview via mijn mobiele telefoon moeten doen.</p>
      <p sl="nl">Tenslotte over afvalscheiding gesproken. Ik ben er gisterenmorgen getuige van geweest dat hoewel we twee bakken voor verschillende soorten afval op de kamer hebben, wat al een teruggang is ten opzichte van de oude situatie, dat die beide bakken in dezelfde zak werden geleegd.</p>
    </intervention>
    <intervention id="5-050" speaker_id="1538" name="James L.C. PROVAN" is_mep="True" mode="spoken" nationality="United Kingdom" birth_date="19-12-1936" birth_place="Glenfarg " p_group="Group of the European People's Party (Christian Democrats) and European Democrats" m_state="GB">
      <p sl="nl">Dank u wel, mijnheer van Dam. Ik vraag me af waar u zich bevond toen u dat ontdekte.</p>
    </intervention>
    <intervention id="5-051" speaker_id="4313" name="Martine ROURE" is_mep="True" mode="spoken" nationality="France" birth_date="28-09-1948" birth_place="Lyon" p_group="Socialist Group in the European Parliament" m_state="FR">
      <p sl="fr">Mijnheer de Voorzitter, we hebben reden bijzonder trots op dit prachtige gebouw te zijn. Volgens mij zal het binnenkort in de hele wereld bekend zijn en bijdragen aan het prestige van de Unie.</p>
      <p sl="fr">Ik wil allereerst uw aandacht vestigen op de kleurstelling in dit gebouw en de verschillende smaken daaromtrent. Ik ben zelf zeer ingenomen met de kleuren. Misschien ben ik één van de weinigen die hier zo over denkt, maar ik wil het toch even aangeven. Zoals u weet kunnen we uren over kleuren praten. Zojuist hield één van de collega=s een pleidooi voor de kleur roze. Persoonlijk houd ik helemaal niet van roze. Ik denk dat we de redelijkheid niet uit het oog moeten verliezen en zo min mogelijk geld hieraan moeten uitgeven. Uiteindelijk wennen we toch wel aan de kleur.</p>
      <p sl="fr">Ik wil graag een opmerking maken over het aanbestedingsdossier. Het blijkt dat de toegang voor gehandicapte bezoekers ontoereikend is. Wellicht hadden we hier al in een eerder stadium rekening mee moeten houden. Misschien was het aanbestedingsdossier niet nauwkeurig genoeg. Ik betreur het dat we er nu pas achter komen dat de toegang voor gehandicapte bezoekers zo slecht is. Deze verbetering die moet worden aangebracht gaat veel geld kosten, alleen maar omdat we de situatie niet op tijd goed hebben ingeschat.</p>
      <p sl="fr">Ik wil nog iets opmerken over de liften. Ze gaan tot niveau nul. Er zijn glazen deuren naar buiten, maar ze gaan niet open. Ik wil graag weten waarom dit zo is, want deze situatie vind ik erg spijtig.</p>
      <p sl="fr">Wat de toegang voor auto=s betreft wil ik graag het volgende opmerken. Het stoplicht is weliswaar buitengewoon onaangenaam, maar ik vind het heel normaal dat we bij aankomst verplicht zijn onze badge te tonen. We moeten de badge echter ook bij vertrek laten zien. Het duurt zo vele minuten voordat we buiten zijn. Ik begrijp niet waarom dit zo is. Ik kan me voorstellen dat we bij aankomst gecontroleerd worden, maar waarom dit ook bij vertrek moet gebeuren is me een raadsel.</p>
      <p sl="fr">Verder wil ik u vragen of het mogelijk is een pendelbusje in te zetten voor de assistenten en het personeel in het geval de vergaderingen tot 21.00 uur duren. Ze zijn anders namelijk verplicht een taxi te nemen.</p>
      <p sl="fr">Wat me het meest ergert is de receptie bij de ingang van dit gebouw. In vergelijking tot de receptie in Brussel of in het oude gebouw laat deze hier te wensen over. We moeten hier echt verbetering in aanbrengen.</p>
    </intervention>
    <intervention id="5-052" speaker_id="1538" name="James L.C. PROVAN" is_mep="True" mode="spoken" nationality="United Kingdom" birth_date="19-12-1936" birth_place="Glenfarg " p_group="Group of the European People's Party (Christian Democrats) and European Democrats" m_state="GB">
      <p sl="nl">Hartelijk dank. Als u al moeite hebt de garage in te rijden, stelt u zich dan eens voor welke toeren ik moet uithalen in mijn Britse auto, met het stuur aan de andere kant, wat het nog moeilijker maakt.</p>
    </intervention>
    <intervention id="5-053" speaker_id="4752" name="Ward BEYSEN" is_mep="True" mode="spoken" nationality="Belgium" birth_date="26-06-1941" birth_place="Mortsel" p_group="Group of the European Liberal, Democrat and Reform Party" m_state="BE">
      <p sl="nl">Mijnheer de Voorzitter, ik heb in mijn politieke carrière het geluk gehad om twee keer in een nieuw parlementsgebouw binnen te komen. De eerste keer was dat in het Vlaams Parlement, een jaar of vier geleden. Gelet op het feit dat ik daar als bevoegde secretaris de verantwoordelijke voor de gebouwen was, kan ik dus een goede vergelijking maken tussen de opening van dit gebouw en het vorige parlement waarvan ik deel uitmaakte. Ik moet zeggen dat ik mij eigenlijk erger aan de vele tekortkomingen die ik hier - ik zou zeggen - bijna professioneel heb kunnen vaststellen. Ik denk dat de grote belangstelling die er hier vandaag ook is voor het gebouw, getuigt van het feit dat er mijns inziens te weinig overleg geweest is met de parlementsleden voorafgaandelijk, te weinig overleg is geweest met de gebruikers, voorafgaandelijk. Ik denk dat daaruit lessen moeten getrokken worden naar de toekomst toe. Ik wil drie puntjes aanhalen die hier misschien al door collega=s aangehaald zijn maar die alleen maar onderstrepen hoe belangrijk het toch kan zijn om daar absoluut verandering in aan te brengen.</p>
      <p sl="nl">Één, de kantoren. Ik vind dat onze kantoren lijken op een soort van veredelde camping. Ik denk dat dit het prototype is van het onoordeelkundig gebruik van de beschikbare ruimte. Ik dring er dus op aan dat hier aanpassingen zouden gebeuren, hoe moeilijk dat structureel ook is. Maar ik denk dat vele collega=s het hierover met mij eens zijn.</p>
      <p sl="nl">Ten tweede, er is heel veel gesproken over kleuren maar ik denk dat vele psychologen het met mij zullen eens zijn dat de kleurencombinatie tot zeer depressieve toestanden kan leiden en dat deze kleurencombinatie daar waarschijnlijk een voorbeeld kan van zijn. Ik hoop van niet maar dat zal de ervaring wel leren.</p>
      <p sl="nl">Ten derde denk ik dat wat betreft de toegang tot de bezoekerstribune men meer getuigenis zal moeten afleggen van efficiëntie en van vereenvoudiging. Ik heb mij laten inlichten dat deze week sommige mensen door vijf posten moesten passeren vooraleer zij op de bezoekerstribune werden toegelaten.</p>
      <p sl="nl">En last but not least , wij spreken hier graag over transparantie. Ik denk dat het noodzakelijk is om over transparantie te spreken maar ik zou ook graag transparantie hebben in de kostprijs van het gebouw en ik zou ook graag weten welke mogelijkheden er zijn om een aantal uitgaven te verhalen op gebreken die hier vastgesteld zijn.</p>
    </intervention>
    <intervention id="5-054" speaker_id="4536" name="Martin CALLANAN" is_mep="True" mode="spoken" nationality="United Kingdom" birth_date="08-08-1961" birth_place="Newcastle" p_group="European Conservatives and Reformists Group" m_state="GB">
      <p sl="en">Mijnheer de Voorzitter, ik zal me als nieuw parlementslid maar weerhouden van kritiek op de architectuur en inrichting van dit gebouw, hoeveel reden ik daartoe ook heb. Verschillende leden hebben al gezegd dat ze het absoluut verschrikkelijk vinden, en die mening onderschrijf ik. Desalniettemin besef ik dat er over smaak niet valt te twisten.</p>
      <p sl="en">Ik sluit aan bij de vele opmerkingen die inmiddels zijn gemaakt, en vind het volstrekt onbegrijpelijk dat we überhaupt hier in Straatsburg aan het vergaderen zijn terwijl we in Brussel over prima kantoren, vergaderruimtes en zalen beschikken. Het is absurd dat het hele eurocircus zich voor drie, hooguit vier dagen per maand helemaal naar Straatsburg moet slepen (deze week vijf dagen, excuseer). De Europese belastingbetalers hebben zich via de pers uitvoerig over dit gebouw laten voorlichten en het zou me niet verbazen als ze denken dat we knettergek zijn. De voorstanders van een verenigd Europa hoeven er zich niet over te verbazen dat de burgers zo sceptisch zijn over hun ideaal. Wat de kosten betreft zou ik de heer Priestley willen verzoeken een en ander in een brief toe te lichten. Misschien moeten we het kostenaspect nog wat meer benadrukken in de pers, hoewel dat onze reputatie onder de kiezers weinig goed zal doen, vermoed ik. Gezien het feit dat er een verdragswijziging voor nodig was om ons hier te krijgen, zou ik er voor willen pleiten dat we allemaal bij onze eigen politieke partijen en regeringen gaan lobbyen voor een nieuwe verdragswijziging, die ons in staat stelt weer te vertrekken en het geld aan iets zinnigs te spenderen waar de burger zich in zou kunnen vinden.</p>
    </intervention>
    <intervention id="5-055" speaker_id="1538" name="James L.C. PROVAN" is_mep="True" mode="spoken" nationality="United Kingdom" birth_date="19-12-1936" birth_place="Glenfarg " p_group="Group of the European People's Party (Christian Democrats) and European Democrats" m_state="GB">
      <p sl="nl">Mijnheer Callanan, dat proces is al jaren aan de gang en heeft weinig opgeleverd.</p>
    </intervention>
    <intervention id="5-056" speaker_id="4516" name="Roger HELMER" is_mep="True" mode="spoken" nationality="United Kingdom" birth_date="25-01-1944" birth_place="London" p_group="Europe of Freedom and Direct Democracy Group" m_state="GB">
      <p sl="en">Mijnheer de Voorzitter, ik had gehoopt tijdens mijn eerste toespraak in deze vergaderzaal te kunnen spreken over een elektronische verbinding tussen de liftbundels om ze doelmatiger te laten werken, over de ventilatie in de badkamers, over de airconditioning en over de vloerbedekking in de bars, die nog het meest weg heeft van hondenbraaksel. Om tijd te besparen zal ik dat alles echter overslaan.</p>
      <p sl="en">In reactie op de eerste spreker vandaag, die zich niet kon voorstellen dat iemand van ons ooit een mooier kantoor had gehad dan hier, het volgende. Voordat ik een jaar geleden mijn baan opgaf had ik wel degelijk een beter kantoor, en bovendien heeft ieder van ons een beter kantoor in Brussel. Dat is toch waar het om gaat. Zoals mijn collega de heer Callanan al zei is de werkelijke reden van al dit gezeur en geklaag dat we hier gewoon helemaal niet willen werken en in Brussel willen blijven. Daar moet dus wat aan gedaan worden.</p>
      <p sl="en">Als we hier dan toch voorlopig zullen moeten werken heb ik nog wel een bescheiden suggestie om de algemene sfeer in dit gebouw te verbeteren. Onze Voorzitter vroeg ons naar de inrichting te kijken. In dit gebouw wemelt het van de lege ruimtes en lege muren die een bijzonder vervelende, onvriendelijke en onmenselijke sfeer uitademen. Voor zover ik weet hebben de Europese kunstmusea hun depots vol staan met kunst waar ze in hun zalen geen plaats voor hebben. Zou het geen goed idee zijn als het Parlement eens contact opnam met een paar van die musea om hen te vertellen dat we hier met grote lege muren zitten waar een aantal van die schilderijen zouden kunnen hangen? Dat zou in ieder geval een aanzienlijke verbetering zijn.</p>
    </intervention>
    <intervention id="5-057" speaker_id="2262" name="Marianne ERIKSSON" is_mep="True" mode="spoken" nationality="Sweden" birth_date="17-05-1952" birth_place="Brännkyrka" p_group="Confederal Group of the European United Left/Nordic Green Left" m_state="SE">
      <p sl="sv">Mijnheer de Voorzitter, ik moet eerlijk zeggen dat dit het eerste gebouw is waar ik ooit geweest ben, waarin ik mezelf vaak de vraag stel: "Hoe kom ik hier uit in geval van brand?" Het is op sommige plaatsen vrij transparant, maar men kan niet naar de andere kant komen zonder gebruikte maken van de smalle bruggen met glazen balustrades. Ik zou erg graag willen dat wij hier zo snel mogelijk een zeer realistische brandoefening houden voor alle parlementsleden, ambtenaren en bezoekers, zodat wij weten hoe wij hier überhaupt uit komen.</p>
      <p sl="sv">Verder hebben we het gehad over de te geringe capaciteit van de liften. Er wordt gesproken over trappen, en ook ik zou graag weten welk materiaal daarvoor gebruikt is. Als men ze opnieuw kan schilderen zou ik ook graag zien dat daar ook de wanden opnieuw werden geschilderd. Weliswaar geloof ik niet dat men erg veel kan zien als de trappen met rook gevuld zijn, maar het is in elk geval geen echt veilig gevoel als het volstrekt zwart is en men niet weet of de elektriciteit functioneert in een noodsituatie. Een zeer realistische brandoefening is dus absoluut noodzakelijk voordat wij misschien ontdekken dat het menens is, zodat wij tenminste een beetje voorbereid zijn en naar buiten kunnen komen, en zodat we kunnen zien of er voldoende nooduitgangen zijn.</p>
      <p sl="sv">Ik ben er niet zo van op de hoogte wat immaterieel recht heel concreet betekent in de Franse wetgeving. Ik zou heel blij zijn als ik erachter zou komen wat copyright is en wat voor maatregelen wij kunnen treffen met betrekking tot eventuele kosten. Wij zijn hier tenslotte maar één week per maand. Misschien kunnen we een aantal zeer hoge kosten vermijden die niet direct noodzakelijk zijn.</p>
      <p sl="sv">Een kleine wens die al verscheidene jaren geuit is door de Noordse landen, is dat wij hier toegang tot de Noordse pers kunnen krijgen. Ik weet niet of dat mogelijk is, maar uiteraard is het wenselijk. Het is niet iets dat boven aan mijn verlanglijstje staat, maar het is wel bedoeld als commentaar.</p>
      <p sl="sv">Ten slotte wil ik nog zeggen dat al het gereis tussen twee gebouwen, waardoor ongeregeldheden niet duidelijk kunnen worden aangetoond, onaanvaardbaar is voor de Zweedse kiezers, ongeacht op welke partij zij stemmen - en ik ben ook niet van plan het te verdedigen.</p>
    </intervention>
    <intervention id="5-058" speaker_id="1197" name="Ursula SCHLEICHER" is_mep="True" mode="spoken" nationality="Germany" birth_date="15-05-1933" birth_place="Aschaffenburg" p_group="Group of the European People's Party (Christian Democrats) and European Democrats" m_state="DE">
      <p sl="de">Mijnheer de Voorzitter, dames en heren, om te beginnen mijn dank voor de positieve punten die hier terecht zijn vermeld. Ik wil drie opmerkingen maken.</p>
      <p sl="de">In de eerste plaats zijn er de diensten. De schoonmaakdienst kwam vroeger zeer vroeg. Om 7.30 uur konden wij in onze bureaus al rustig werken. Nu komen ze veel later. Als wij om 9.00 uur stipt in de plenaire vergaderzaal willen zijn, stellen wij vast dat de liften op dat ogenblik worden gebruikt door de mensen van de schoonmaakdienst, die met hun karretjes meer tijd nodig hebben om in en uit te stappen. Kan er niet voor gezorgd worden dat de schoonmakers hun werk niet doen op het moment dat wij, afgevaardigden, het druk hebben? Die tijdstippen zijn bekend. Ik verzoek u dat nog eens te bekijken.</p>
      <p sl="de">In de tweede plaats is er de toegang tot de parkeergarage. Zoals hier al is gezegd, moeten wij, als wij met onze bagage aankomen of vertrekken, altijd veel trappen op en af. Met al onze koffers en papieren is dat echt moeilijk. Dat kan toch niet. Ik vraag u daaraan iets te doen.</p>
      <p sl="de">In de derde plaats zijn er de vele verschillende kaarten. Ik heb al herhaaldelijk gevraagd of het vandaag de dag technisch niet mogelijk is om één enkele kaart voor alles te gebruiken. Ik weet niet of u weet dat de kaart om de garage te openen andersom moet worden ingebracht dan in Brussel. Dat heeft tot gevolg dat wij ze telkens weer moeten terugnemen, met het gevaar dat ze uit onze handen glipt en op de grond valt. Dat is niet goed. Ik denk dat de technologie ver genoeg gevorderd is om die drie, vier of vijf kaarten door een enkele kaart te vervangen. Ik verzoek u dat nog eens te onderzoeken.</p>
    </intervention>
    <intervention id="5-059" speaker_id="1538" name="James L.C. PROVAN" is_mep="True" mode="spoken" nationality="United Kingdom" birth_date="19-12-1936" birth_place="Glenfarg " p_group="Group of the European People's Party (Christian Democrats) and European Democrats" m_state="GB">
      <p sl="nl">Men heeft me verzekerd dat we tegen het eind van dit jaar nog maar één badge zullen hebben. Uw opmerking over de schoonmaakdiensten is zeer terecht. Ik begrijp dat men ze al gevraagd heeft de hoofdliften niet te gebruiken, en zich alleen van de goederenliften te bedienen. Het lijkt erop dat dat nog niet helemaal is doorgedrongen.</p>
      <p sl="nl">We hebben trouwens een probleem met de tijd. Voordat u zich allen naar de uitgang haast wil ik even zeggen dat de secretaris-generaal, omdat er nog zoveel sprekers op de lijst staan, ermee heeft ingestemd schriftelijke vragen en opmerkingen als stemverklaringen te behandelen. Ze worden daarom in de notulen van vandaag gepubliceerd, als u er tenminste voor zorgt dat uw schriftelijke vragen en opmerkingen voor het einde van de volgende week zijn ingediend.</p>
    </intervention>
    <intervention id="5-060" speaker_id="4527" name="John BOWIS" is_mep="True" mode="spoken" nationality="United Kingdom" birth_date="02-08-1945" birth_place="Brighton" p_group="Group of the European People's Party (Christian Democrats) and European Democrats" m_state="GB">
      <p sl="en">Mijnheer de Voorzitter, één bedankje en vier korte opmerkingen. Het bedankje is bestemd voor de Voorzitter, de heer Priestley en zijn team en de quaestoren, vanwege de manier waarop ze onze opmerkingen sinds de laatste vergadering ter harte hebben genomen. We hebben al gezien dat er talloze verbeteringen zijn aangebracht, waaronder niet in de laatste plaats de bijzonder behulpzame gidsen die ons de weg wijzen als we verdwaald zijn.</p>
      <p sl="en">Dan de vier korte opmerkingen. Ten eerste de airconditioning. Voor mevrouw Lynne mag de rook een probleem zijn, mijn probleem is dat er in sommige vergaderruimtes helemaal geen lucht is. Ik hoop dat daar iets aan gedaan kan worden. Als dit probleem in onze kantoren verholpen kan worden, moet er ook een oplossing zijn voor de vergaderruimtes.</p>
      <p sl="en">Ten tweede de opstoppingen waar we in terechtkomen als we deze vergaderzaal verlaten. Het zou een goed idee zijn de ruimte direct buiten de vergaderzaal als deel van die zaal te beschouwen, zodat we worden verlost van de camera=s, assistenten, lobbyisten of bezoekers die de toegang tot onze kantoren versperren. De ruimte hierachter, met inbegrip van de doorgangen naar de liften, moeten worden beschouwd als deel van de vergaderzaal en voor het publiek worden afgesloten.</p>
      <p sl="en">Ten derde het probleem van de liften. Ik heb inmiddels twee keer vastgezeten - en dat zal u niet verrassen als u even naar mij kijkt. De eerste keer deed de lift het pas weer toen er iemand begon te springen. De tweede keer kreeg iemand de lift weer aan de gang door een stukje plastic in een gaatje in de wand te proppen, maar dat had het hele systeem kunnen kortsluiten.</p>
      <p sl="en">Tenslotte vind ik dat er wat gedaan moet worden aan de snoeren en losliggende elektriciteitsdraden in onze kantoren. Het gaat om de veiligheid en gezondheid van alle medewerkers. Telkens als ik mijn bureaustoel draai om mijn e-mail te openen raak ik verstrikt in een wirwar van snoeren. Vroeg of laat komt er een rookwolk en een luide knal en staat een van uw collega=s in dit Parlement te stralen als een kerstboom.</p>
    </intervention>
    <intervention id="5-061" speaker_id="1913" name="Evelyne GEBHARDT" is_mep="True" mode="spoken" nationality="Germany" birth_date="19-01-1954" birth_place="Montreuil-sous-Bois " m_state="DE">
      <p sl="de">Mijnheer de Voorzitter, dit is geen motie van orde. Ik heb al in het begin het woord gevraagd. Ik heb dat op hetzelfde ogenblik als mevrouw Berger gedaan. Mijn naam staat op de sprekerslijst. Ik wil dus ook het woord voeren.</p>
    </intervention>
    <intervention id="5-062" speaker_id="1538" name="James L.C. PROVAN" is_mep="True" mode="spoken" nationality="United Kingdom" birth_date="19-12-1936" birth_place="Glenfarg " p_group="Group of the European People's Party (Christian Democrats) and European Democrats" m_state="GB">
      <p sl="nl">Ik vrees dat er nog twintig mensen op de sprekerslijst staan. U bent dus niet de enige. De secretaris-generaal heeft toegezegd uw vragen en opmerkingen schriftelijk in ontvangst te nemen, zodat ze later gepubliceerd kunnen worden.</p>
    </intervention>
    <intervention id="5-063" speaker_id="1913" name="Evelyne GEBHARDT" is_mep="True" mode="spoken" nationality="Germany" birth_date="19-01-1954" birth_place="Montreuil-sous-Bois " m_state="DE">
      <p sl="de">Mijnheer de Voorzitter, dat had u al veel vroeger moeten zeggen. Ik had dan de zaal verlaten en het debat vanuit mijn bureau gevolgd, waar ik nog werk heb.</p>
    </intervention>
    <intervention id="5-064" speaker_id="1538" name="James L.C. PROVAN" is_mep="True" mode="spoken" nationality="United Kingdom" birth_date="19-12-1936" birth_place="Glenfarg " p_group="Group of the European People's Party (Christian Democrats) and European Democrats" m_state="GB">
      <p sl="nl">Het spijt me, maar in een debat als dit kan ik niet bepalen hoe lang mensen spreken.</p>
    </intervention>
    <intervention id="5-065" speaker_id="1833" name="Marie Anne ISLER BÉGUIN" is_mep="True" mode="spoken" nationality="France" birth_date="30-06-1956" birth_place="Boulay" p_group="Group of the Greens/European Free Alliance" m_state="FR">
      <p sl="fr">Mijnheer de Voorzitter, ook ik ben vanochtend speciaal voor dit debat hierheen gekomen. Ik wil graag weten wanneer de agenda is opgesteld. Ik ben er namelijk net achter gekomen dat dit debat van 09.00 uur tot 10.30 uur ingeroosterd stond. Ik wil u daarom bedanken dat u de afgevaardigden liet uitpraten, ook al werd de beschikbare tijd hierdoor overschreden. Ik zal u schriftelijk mijn opmerkingen over het gebouw overhandigen. Graag wil ik dat we over drie maanden, aan het einde van het jaar, opnieuw een bijeenkomst over dit soort zaken houden om te bekijken wat er van onze verzoeken terechtgekomen is.</p>
      <a text="(Applaus)"/>
    </intervention>
    <intervention id="5-066" speaker_id="1538" name="James L.C. PROVAN" is_mep="True" mode="spoken" nationality="United Kingdom" birth_date="19-12-1936" birth_place="Glenfarg " p_group="Group of the European People's Party (Christian Democrats) and European Democrats" m_state="GB">
      <p sl="nl">Ik zal die boodschap zeer zeker aan de Voorzitter overbrengen. Ik zou alle collega=s die hier vanmorgen zijn gebleven willen danken voor hun aanwezigheid. De Conferentie van voorzitters heeft bepaald hoeveel tijd er voor deze vergadering beschikbaar was; die hebben we inmiddels ernstig overschreden. Het is van groot belang vast te stellen dat dit een redelijk succesvolle vergadering was, die wellicht voor herhaling vatbaar is.</p>
    </intervention>
  </section>
  <section id="creitem3" title="Onderbreking van de zitting">
    <intervention id="5-068" speaker_id="1538" name="James L.C. PROVAN" is_mep="True" mode="spoken" nationality="United Kingdom" birth_date="19-12-1936" birth_place="Glenfarg " p_group="Group of the European People's Party (Christian Democrats) and European Democrats" m_state="GB">
      <p sl="nl">Ik verklaar de zitting van het Europees Parlement te zijn onderbroken.</p>
    </intervention>
  </section>
  <section id="creitem4" title="Addendum"/>
  <section id="creitem5" title="Schriftelijke verklaringen over het Louise Weiss-gebouw">
    <intervention id="5-071" speaker_id="1875" name="Laura GONZÁLEZ ÁLVAREZ" is_mep="True" mode="spoken" nationality="Spain" birth_date="09-07-1941" birth_place="Avilés " p_group="Confederal Group of the European United Left/Nordic Green Left" m_state="ES">
      <p sl="es">Hoewel ik moet toegeven dat de buitenkant van het gebouw er schitterend uitziet en dat de kantoorruimte waarover ik beschik meer dan toereikend is voor het werk dat ik tijdens de vergaderweek in Straatsburg moet verrichten, zou ik deze gelegenheid willen aangrijpen om een aantal punten op te sommen die ik zorgwekkend vind:</p>
      <p sl="es">ontbreken van een ladekast in de kantoren (hiervoor wordt momenteel een oplossing gezocht)</p>
      <p sl="es">trage werking en kleur van de liften (ook hier wordt aan gewerkt)</p>
      <p sl="es">slechte arbeidsomstandigheden voor de personen die de fotokopieermachines bedienen</p>
      <p sl="es">slechte arbeidsomstandigheden voor de chauffeurs</p>
      <p sl="es">slechte arbeidsomstandigheden voor de personen die in het betaalkantoor van de afgevaardigden werken</p>
      <p sl="es">slechte arbeidsomstandigheden voor de personen die in de cafetaria van de afgevaardigden werken</p>
      <p sl="es">ontbreken van voorzieningen voor gehandicapten</p>
      <p sl="es">beperkt aantal toiletten - die bovendien veel te donker zijn - (zeker in het TOUR-gebouw), afwezigheid van ventilatie en gebrek aan hygiëne.</p>
      <p sl="es">Wij mogen niet aanvaarden dat een gebouw dat de belastingbetaler reeds zoveel gekost heeft en ook in de toekomst nog heel wat zal kosten zoveel functionele defecten vertoont.</p>
    </intervention>
    <intervention id="5-072" speaker_id="4342" name="Joseph DAUL" is_mep="True" mode="spoken" nationality="France" birth_date="13-04-1947" birth_place="Strasbourg" p_group="Group of the European People's Party (Christian Democrats)" m_state="FR">
      <p sl="fr">Mevrouw de Voorzitter, omdat ik tijdens het debat over de staat van het Louise Weiss-gebouw niet het woord mocht voeren, lever ik mijn verklaring schriftelijk in, zoals de Voorzitter van de zitting van vrijdagmorgen ons heeft aangeraden.</p>
      <p sl="fr">Deze Voorzitter heeft terecht vermeld dat dit debat niet bedoeld was om zich voor of tegen de zetel van het Parlement in Straatsburg uit te spreken. Het is daarom onbegrijpelijk dat hij stelselmatig weigert het woord te geven aan afgevaardigden die de zetel in Straatsburg willen verdedigen tegen aanvallen van leden die zich, met zijn toestemming, openlijk tegen deze locatie van het Parlement uitspreken. Ik wil de partijdige wijze waarop dit debat geleid werd streng veroordelen. Bovendien heeft dit tot een wijziging in de agenda geleid. Dankzij de Britse gentleman Lord Bevin werd Straatsburg gekozen als zetel van de Raad van Europa. Hij beschouwde deze stad als het symbool van de verzoening niet alleen tussen Frankrijk en Duitsland, maar tussen alle Europeanen.</p>
      <p sl="fr">Het wordt tijd dat we ons op de kern van de zaak gaan richten en onze medeburgers aangeven hoe ons vredelievend continent in de toekomst moet worden ingericht. Het gaat erom dat de mensenrechten worden nageleefd en dat ons continent gebaseerd moet zijn op een Europees model van economische en sociale ontwikkeling. Het gaat dus niet om de kleur van de muren van onze gebouwen of om de waterdruk die nodig is om de w.c. te kunnen doortrekken. De burger die naar ons luistert zal ons vragen of we geen urgentere onderwerpen te bespreken hebben dan de details van ons comfort. Ik ontken niet dat er verbeteringen kunnen worden aangebracht aan deze gebouwen. Iedereen die net als ik wel eens zijn intrek heeft genomen in een nieuw gebouw, weet dat het tijd kost voordat alle kinderziektes verdwenen zijn. Over een half jaar zijn alle ongemakken verholpen. Ik wil de Voorzitter dan ook bedanken voor haar bereidwilligheid een aantal gebreken te onderzoeken. Ik wil met name een woord van dank richten tot het personeel, dat zich goed heeft ingezet om de ongemakken te verhelpen. Hun inspanningen zijn deze maand al heel goed zichtbaar.</p>
      <p sl="fr">We willen allen dat het geld van de Europese belastingbetaler goed besteed wordt. Ik betreur dan ook de woede-uitbarsting van onze Nederlandse collega, die maling heeft aan de Europese solidariteit en het opportuun acht "haar" belastingbetalers in verdediging te nemen. Ze moet goed beseffen dat mijn medeburgers - die ik mezelf niet toe-eigen maar van wie ik de eer en het belastinggeld verdedig - ook hebben bijgedragen aan de financiering van deze gebouwen en dat de meeste van hen er trots op zijn. Ze hebben overigens minder gekost dan die in Brussel. Het Europees Parlement beschikt voortaan over een waardige zetel. Iedereen die dit gebouw bezoekt en er werkt zal beamen dat het eer doet aan de waardigheid en verantwoordelijkheden van dit Parlement.</p>
    </intervention>
    <intervention id="5-073" speaker_id="4521" name="Charles TANNOCK" is_mep="True" mode="spoken" nationality="United Kingdom" birth_date="25-09-1957" birth_place="Aldershot" p_group="European Conservatives and Reformists Group" m_state="GB">
      <p sl="en">Ik zou allereerst mijn collega James Provan willen feliciteren met de uitmuntende manier waarop hij dit debat heeft geleid. Het was voor het eerst dat ik een debat onder zijn voorzitterschap heb mogen bijwonen. Dit debat was een interessante en nuttige exercitie met het doel onze arbeidsomstandigheden te verbeteren.</p>
      <p sl="en">Hoewel ik het net als veel andere leden betreur dat we steeds als een rondreizend circus de verschillende zetels van het Europees Parlement moeten aandoen, ben ik wel degelijk in mijn nopjes met mijn kantoor hier in Straatsburg, zeker als we ook nog een afsluitbare rolcontainer krijgen, zoals beloofd. Barones Ludford mag er dan anders over denken, maar ook de luxe van een privé toilet is aan mij wel degelijk besteed. Desalniettemin zou ik er krachtig voor willen pleiten dat er op korte termijn een afzuiginstallatie in de toiletten wordt aangebracht. We worden nogal eens in verlegenheid gebracht als een gast naar het toilet gaat kort nadat het door het parlementslid is gebruikt (een probleem waar we in onze Brusselse kantoren trouwens ook mee kampen!)</p>
      <p sl="en">Daarnaast vind ik het jammer dat de bars en restaurants niet van TV-schermen zijn voorzien. Dergelijke monitors zijn nodig om de leden in staat te stellen tijdens hun koffiepauze het debat te blijven volgen en, als ze op de sprekerslijst staan, hun terugkeer naar de vergaderzaal goed te timen. Is de afwezigheid van TV-schermen wellicht onderdeel van een doelbewust beleid om ervoor te zorgen dat de leden in de vergaderzaal blijven en niet in de bars blijven rondhangen om het debat te volgen?</p>
      <p sl="en">Tenslotte moet ik zeggen dat ik het ontwerp en de kleurstelling van de vloerbedekking in de bars vaak nogal schreeuwerig vind. Het roept eerder de sfeer op van een of andere goedkope nachtclub dat van een waardige instelling als dit Parlement. Verder voorspel ik dat de prachtige crèmekleurige vloerbedekking in sommige vergaderruimtes binnen drie maanden onherstelbaar zal zijn bevlekt en bevuild en vervangen zal moeten worden. De kleur is daarom slecht gekozen en zal uiteindelijk slechts tot geldverspilling leiden.</p>
    </intervention>
    <intervention id="5-074" speaker_id="729" name="John PURVIS" is_mep="True" mode="spoken" nationality="United Kingdom" birth_date="06-07-1938" birth_place="St. Andrews " p_group="Group of the European People's Party (Christian Democrats) and European Democrats" m_state="GB">
      <p sl="en">1. Het "Verzoek om te spreken"-systeem</p>
      <p sl="en">Het systeem lijkt niet te functioneren. Hoewel ik mijn verzoek had ingediend door een van de knoppen op het bedieningspaneel in te drukken, stond ik niet op de sprekerslijst. Ik moest daarom met mijn armen gaan zwaaien om nog aan bod te komen!</p>
      <p sl="en">2. Liften - C-gedeelte</p>
      <p sl="en">Deze liften haperen nog steeds. De oproepknoppen dienen op alle vier de liften te worden aangesloten. Nu moeten we twee knoppen indrukken om een lift op te roepen.</p>
      <p sl="en">De programmering moet worden verbeterd.</p>
      <p sl="en">De liften laten lang op zich wachten. Ze stoppen ook op verdiepingen waar niemand in of uit wil stappen, zijn snel overbelast en blijven steken.</p>
      <p sl="en">Het glas aan de buitenzijde van het gebouw is vuil. Ook de betonnen balken lijken vuil van allerlei aard aan te trekken.</p>
      <p sl="en">3. Liften - Het glas bij de vergaderzaal (Toegang tot pers-, radio- en TV-ruimtes)</p>
      <p sl="en">Verschillende zijn defect.</p>
      <p sl="en">Ze laten lang op zich wachten.</p>
      <p sl="en">Ze zijn te snel overbelast.</p>
      <p sl="en">De programmering moet worden verbeterd.</p>
      <p sl="en">4. Eetzaal van IPE IV</p>
      <p sl="en">Extreem trage bediening (wellicht als gevolg van de afstand tussen de eetzaal en de keuken, of van een gebrek aan personeel).</p>
      <p sl="en">Het menu is minder aantrekkelijk dan in de eetzaal van IPE I (vooral omdat er geen buffet is).</p>
      <p sl="en">Het is een karakterloze ruimte (de indeling en het ontwerp zijn voor verbetering vatbaar).</p>
      <p sl="en">5. Rustige zitgedeelten buiten de vergaderzaal</p>
      <p sl="en">Er zijn te weinig tafels en stoelen.</p>
      <p sl="en">6. Bars</p>
      <p sl="en">Het moet mogelijk zijn snel binnen te wippen, zonder opstoppingen.</p>
      <p sl="en">7. Brandtrap</p>
      <p sl="en">Wat moeten we doen?</p>
      <p sl="en">8. Vluchten naar Straatsburg vanuit Schotland</p>
      <p sl="en">Vluchten via Brussel - overboeking</p>
      <p sl="en">Vluchten via Parijs - verloren bagage, krappe aansluitingen.</p>
      <p sl="en">Vluchten via London City - veel annuleringen.</p>
      <p sl="en">Vluchten via London Heathrow - zijn er niet.</p>
    </intervention>
  </section>
</text>
